Een hoopvolle 
agenda 
voor heel 
Nederland.doen.
verkiezingsprogramma 
2023-2027 RECHTEen hoopvolle agenda 
voor heel Nederland.RECHT DOEN
CDA verkiezingsprogramma 2023-2027 CDA verkiezingsprogramma 2023-2027 INHOUD  RECHT DOEN 5
  TOP 10 CDA-PRIORITEITEN 10
  1.  NIEUWE GEMEENSCHAPSZIN 13
  2. STERKE GEZINNEN 18
  3.  SOCIALE BESTAANSZEKERHEID 23
  4. EERLIJKE ECONOMIE 30
  5.  DUURZAME LEEFOMGEVING 40
  6. LEEFBAAR THUIS 47
  7. DEUGDELIJK ONDERWIJS 54
  8. LIEFDEVOLLE ZORG 61
  9. VEILIGE OMGEVING 69
  10. VERANTWOORDE MIGRATIE  74
  11. INTERNATIONALE SOLIDARITEIT 80
  12. RECHTVAARDIG BESTUUR 85
  BIJLAGE: FINANCIËLE RUIMTE EN INVESTERINGEN 92INHOUD
Recht doen. Een hoopvolle agenda voor heel Nederland. CDA verkiezingsprogramma 2023-2027 
4CDA verkiezingsprogramma 2023-2027 RECHT DOEN  terug naar inhoudsopgave
We zien het allemaal. We staan op een kruispunt. Een nieuw tijdperk breekt aan. En 
wat voor tijd. Het is oorlog hier in Europa. Onze waarden en normen staan op het spel. 
De gevolgen voor economie, energie en welvaart raken veel mensen hard. Het klimaat 
verandert en dat daagt juist een dichtbevolkt land aan zee uit. En onze cultuur van 
samenwerken, respect en nuchtere daadkracht staat onder druk door bitter wantrouwen, 
egoïsme en polarisatie.
Nederland is een land van twee gezichten geworden. De ongelijkheid tussen mensen en 
tussen regio’s is te groot geworden. Een land dat vooral goed is voor de mensen die het 
al goed hebben. Fiets maar eens door een willekeurige stad. Dan fiets je in tien minuten 
van een wijk waar alles kan naar een wijk waar een alleenstaande moeder twee banen 
nodig heeft om haar kinderen te kunnen onderhouden. Niet voor iedereen is Nederland 
een gaaf land.
Het CDA wil recht doen. Recht doen is onze hoopvolle agenda voor heel Nederland. 
Recht doen gaat over een fatsoenlijk land, waar we omzien naar elkaar en voor elkaar 
zorgen. Waar mensen zich thuis voelen en onderdeel zijn van een sterke gemeenschap. 
Waar respect en normen en waarden niet ouderwets zijn, maar gekoesterd worden. In 
een fatsoenlijk land dragen we zorg voor een menswaardig bestaan. We laten niemand 
afhaken. Ieder mens telt. We brengen de basis op orde door bestaanszekerheid als 
uitgangspunt te nemen en te zorgen voor voldoende woningen voor een betaalbare prijs. 
We brengen de publieke diensten op orde: de zorg voor onze zieken en ouderen, goed 
onderwijs voor onze kinderen en een veilige wijk voor ons allen.
Recht doen is ons alternatief. Onder dat ‘recht doen’ ligt een fundament van principes 
en daadkracht. Gerechtigheid betekent: het goede doen, recht doen, omwille van de 
waardigheid van mensen. Daar ligt de opdracht voor de overheid: de taak om mens 
en schepping tot hun recht te laten komen, de vrede te bewaken en het recht te 
onderhouden. Maar dit is ook een opdracht voor onszelf. Wij mensen dienen zorg te 
dragen voor elkaar en voor onze omgeving. RECHT DOEN
Recht doen. Een hoopvolle agenda voor heel Nederland. CDA verkiezingsprogramma 2023-2027 
6  terug naar inhoudsopgave
‘Recht doen’ gaat ook over het doen, over daadkracht. Op papier hebben we een goed 
functionerende rechtsstaat. In de ranglijstjes staat Nederland vaak bovenaan. Maar 
deze rechtsstaat hebben we wel verwaarloosd. Zo maakten bestuurders en rechters 
bij de kinderopvangtoeslagen pijnlijke fouten die het leven van mensen en kinderen 
enorm hebben beschadigd. De rechtsstaat moet burgers bescherming bieden: als je bent 
bestolen, als je huis is verzakt door gaswinning, als de overheid je uitkering stopzet, als je 
op de vlucht bent.
In een fatsoenlijk land doen we daadwerkelijk recht aan elkaar, aan al onze kinderen, 
startende jongeren, de alleenstaande moeder, het hardwerkende gezin en aan onze 
ouderen. We doen recht aan de echte helden van onze samenleving: de agent en de 
leraar, de buurtvader en de voetbalmoeder, de kleine ondernemer, de jonge boer en 
de betrokken ambtenaar. Aan al die mensen die elke dag uit zichzelf hun beste beentje 
voorzetten, zonder dat ze ooit het nieuws halen of bij een talkshow aanschuiven. Zij 
geven ons hoop. Wij doen recht aan dorp en stad, aan iedere buurt en wijk. Aan heel 
Nederland. Omdat het volgens ons pas goed gaat met Nederland als het echt overal en 
met iedereen goed gaat. 
Recht doen. Een hoopvolle agenda voor heel Nederland. CDA verkiezingsprogramma 2023-2027 
7  terug naar inhoudsopgave
Een andere koers is nodig 
Recht doen is ons verhaal voor een beter Nederland. Een hoopvol verhaal als fundament 
voor het versterken van vertrouwen, saamhorigheid en solidariteit. Om het tij te keren 
willen wij met, samen met iedereen van goede wil, drie vernieuwingsbewegingen 
aanwakkeren:
Van regelzucht naar burgerruimte
Maakbaarheid en controledwang zijn de dominante karaktertrekken van de moderne 
samenleving geworden. Als er iets fout gaat, roepen we gelijk om een schuldige. En 
komen er regels, protocollen en procedures om alles nog beter in de hand te hebben en 
risico’s uit te sluiten. Het leidt vooral tot een systeem van wantrouwen en schijnveiligheid. 
Het werkt averechts als politici op elke fout duiken met nog meer beleid. Het is hun taak 
om te zorgen dat het in een samenleving gemakkelijker is om goed te doen en eerlijk 
mee te doen. Recht doen vraagt om een beweging van regelzucht naar burgerruimte. Met 
een overheid die dienstbaar en betrouwbaar is en die burgers niet ziet als nummer of 
klant, maar als verantwoordelijke burgers die zij serieus neemt en vertrouwt.
Van ratrace naar relaties
Wij zien Nederland als een gemeenschappelijk huis, met een gedeelde waarden en 
eigen tradities. Maar dat idee van een gemeenschappelijk huis staat onder druk. Velen 
voelen zich niet gezien of missen het gevoel dat ze ‘erbij’ horen. We hebben een nieuwe 
cultuur nodig van saamhorigheid en gemeenschapszin. Een samenleving waar eenieder 
zich thuis voelt. Waar mensen omzien naar elkaar, voor elkaar zorgen en niemand 
achterblijft. Waar geluisterd wordt naar elkaar en we zoeken naar wat ons bindt. Waar 
een compromis geen vies woord is, maar een uiting van respect voor de ander. Want 
het belangrijkste wat we doen, doen we voor elkaar: in het gezin, de wijk, als collega of 
vriend, als vrijwilliger of mantelzorger.
Van kortetermijnwinst naar duurzame waarden
Nederland is geen bv, maar een samenleving. Maatschappelijk en economisch succes 
kan niet alleen afgemeten worden aan prestaties of hoeveel geld je hebt verdiend. 
Daarmee doen we elkaar ernstig tekort. Daarom geloven wij in een economie die anders 
werkt. Waar ondernemers niet gericht zijn op de maximale winst op korte termijn, 
maar met hun bedrijf een duurzame bijdrage willen leveren aan ons land. Waar een 
vaste baan meer zekerheid en een fatsoenlijk inkomen biedt om jezelf en je naasten te 
Recht doen. Een hoopvolle agenda voor heel Nederland. CDA verkiezingsprogramma 2023-2027 
8  terug naar inhoudsopgave
onderhouden. De duurzame economie van morgen groeit harmonisch. Dat vraagt van 
het politieke midden om het schijnbaar tegenstrijdige met elkaar te verzoenen: landbouw 
en natuur, economie en ecologie, vrijheid en verantwoordelijkheid, principes en realisme. 
Dat kan, als we het willen.
Een hoopvolle agenda 
Met Recht doen wil het CDA een hoopvol perspectief bieden, op basis van gedeelde 
waarden en gedegen principes. We laten zien dat het anders kan. Anders en beter. Die 
verandering begint bij de keuzes die we zelf maken. 
Idealisme en realisme zijn voor ons geen tegenstellingen. Integendeel, onze idealen 
staan in een rijke, christelijke traditie, waarin oude woorden en nieuwe oplossingen 
elkaar steeds weer vinden. Onze christendemocratische uitgangspunten zijn even 
klassiek als actueel: publieke gerechtigheid, rentmeesterschap, solidariteit en gespreide 
verantwoordelijkheid. Deze beginselen zijn zowel ankers als opgaven. Ze bieden houvast, 
inspiratie en hoop. 
Recht doen. Als we dat samen doen, dan baant dat meteen ook de weg naar de 
saamhorigheid waarnaar zoveel mensen snakken. Want het nieuwe tijdperk dat nu 
aanbreekt, heeft ons allemaal nodig. De inspiratie en inzet voor de samenleving van ons 
allemaal. De komende jaren gaan we de overheid anders en beter organiseren. En ieder 
kan op zijn plek daaraan meebouwen. We laten niemand los, we doen allemaal mee.
Recht doen. Een hoopvolle agenda voor heel Nederland. CDA verkiezingsprogramma 2023-2027 
9TOP 10
CDA-PRIORITEITEN
CDA verkiezingsprogramma 2023-2027   terug naar inhoudsopgave
Gemeenschapszin, waarden en normen vormen het fundament om 
recht te doen. We voeren de maatschappelijke dienstplicht in. We 
verbieden anoniem gescheld op sociale media. Het verenigingsleven wordt 
versterkt en onze tradities worden beschermd.  
We helpen gezinnen die niet rond kunnen komen door hun 
bestaanszekerheid te vergroten. De belastingheffingen en toeslagen 
worden hervormd, zodat meer werken meer loont. Gezinnen gaan er in 
koopkracht op vooruit door een verhoging van de kinderbijslag en het 
kindgebonden budget. Kinderopvang wordt voor de meeste mensen bijna gratis.
Zorg houden we beschikbaar, bereikbaar en betaalbaar in heel 
Nederland. Daarvoor maken we de omslag van zorg naar gezondheid. Er 
komen geen verhogingen van eigen betalingen in de medische zorg en de 
huisartsen blijven uitgezonderd van het eigen risico. Regionale ziekenhuizen 
blijven behouden voor het leveren van basiszorg en reguliere acute zorg.
We gaan onverminderd door met de bouw van genoeg woningen om 
het woningtekort op te lossen. Startende gezinnen en ouderen kunnen 
een passende woning vinden in de eigen omgeving. Daarvoor nemen we 
onnodige regels weg om in ieder dorp en iedere stad snel te kunnen bijbouwen. 
Gemeenten kunnen nieuwbouwwoningen en huurwoningen toewijzen aan 
starters en eigen inwoners.  Woningbouwverenigingen gaan bouwen voor de 
middenklasse. 
Nederland wordt niet van bovenaf bestuurd vanuit Den Haag. We 
organiseren de overheid veel meer lokaal. Gemeenten kunnen weer 
investeren in bibliotheken, zwembaden en buurthuizen. We investeren extra in 
wegen en openbaar vervoer in heel Nederland, want bereikbaarheid is een 
basisrecht. TOP 10 CDA-PRIORITEITEN
1
2
3
4
5
Recht doen. Een hoopvolle agenda voor heel Nederland. CDA verkiezingsprogramma 2023-2027 
11  terug naar inhoudsopgave
Boeren, leraren en zorgmedewerkers krijgen meer zeggenschap over 
hun werk en erkenning voor hun vakmanschap. We schrappen zoveel 
mogelijk onnodige regels, administraties en voorschriften die mensen in de weg 
zitten om het goede te doen. De overheid kiest voor langjarige, voorspelbare 
doelsturing in plaats van middelsturing. 
Met onze plannen voor een groene industriepolitiek en de bouw van 
kleine kerncentrales zorgen we voor een duurzame toekomst voor 
onze kinderen. Klimaatbeleid moet ambitieus, realistisch en sociaal zijn, zodat 
banen en bedrijven voor Nederland blijven behouden.
We maken een einde aan de naïeve benadering van drugs, 
drugshandel en ondermijnende criminaliteit. Regels en wetten worden 
gehandhaafd. Er komt een einde aan het gedoogbeleid van harddrugsbezit en 
voor coffeeshops komt er een hasj-heffing. We investeren in kansen in de 
kwetsbaarste wijken om jongeren uit de handen van criminelen te houden. 
Nieuwkomers kunnen rekenen op onze steun in een ambitieuzer 
integratiebeleid. Goed taalonderwijs wordt van meet af aan gecombineerd 
met een basisbaan of ander werk. De instroom van migranten gaat omlaag, 
zodat onze huisvesting, zorg en onderwijs het aankunnen. 
Voor het beschermen van onze manier van leven doet Nederland 
volop mee in Europa en de wereld. We leggen de NAVO-norm van 2% 
wettelijk vast. Het is onze morele plicht Oekraïne te blijven steunen in zijn strijd 
voor vrijheid.6
7
8
9
10
Recht doen. Een hoopvolle agenda voor heel Nederland. CDA verkiezingsprogramma 2023-2027 
12NIEUWE
GEMEENSCHAPSZIN
CDA verkiezingsprogramma 2023-2027 1  terug naar inhoudsopgave
Onze hoopvolle agenda voor heel Nederland
Fryslân is niet de rijkste provincie van Nederland, maar in Fryslân vind je wel de 
gelukkigste mensen. Het geheim van Fryslân? Mienskip, of in gewoon Nederlands: 
gemeenschapszin. Want geld alleen maakt niet gelukkig. Wat wel gelukkig maakt, is 
een buurt waar mensen elkaar groeten, waar verenigingen kunnen rekenen op genoeg 
vrijwilligers en waar een gedeeld besef van waarden en normen vanzelfsprekend is.
Gemeenschapszin, waarden en normen vormen het fundament om recht te doen. Een 
ruime meerderheid van de Nederlanders maakt zich zorgen over de verslechterde 
omgangsvormen en verharding in de samenleving. Dat is begrijpelijk. Want onze 
democratische rechtsstaat kan niet behouden blijven door alleen de markt en de 
overheid. Daarvoor is een derde element nodig. De wil om als samenleving voortdurend 
te oefenen in de waarden die voor een rechtsstaat van belang zijn, zoals naastenliefde, 
vrijheid, verantwoordelijkheid en verdraagzaamheid. Dat gebeurt in de opvoeding, het 
onderwijs, de inburgeringscursus en vooral in het leven van alledag. 
Recht doen, het bieden van een menswaardig bestaan voor iedereen, vraagt om een 
sterke samenleving en nieuwe gemeenschapszin. Mensen zijn elkaar gegeven en samen 
tot heel veel mooie dingen in staat. Mensen mogen zich onderdeel weten van een hechte 
gemeenschap. Daarin vangen we elkaar op, wanneer het even tegenzit. Verenigingen 
en de politiek hebben een gezamenlijke verantwoordelijkheid om dit cement van de 
samenleving te versterken. Daarom zien wij kerken en andere geloofsgemeenschappen 
als maatschappelijke partners, want geloof geeft de moed, inspiratie en troost om het 
goede voor een ander te doen. 
Samen kunnen we de polarisatie tegengaan en oplossingen vinden in het midden. In 
een sterke samenleving is een compromis geen vies woord, maar een uiting van respect 
voor de ander. Een sterke samenleving zorgt voor meer vertrouwen in elkaar en in de 
overheid. Dat is geen wens, dat is een feit.1. NIEUWE GEMEENSCHAPSZIN
Recht doen. Een hoopvolle agenda voor heel Nederland. CDA verkiezingsprogramma 2023-2027 
14  terug naar inhoudsopgave
Onze CDA-plannen
Respectvol samenleven 
1.1. Een respectvolle samenleving vereist dat we het maatschappelijk debat over 
fatsoen, waarden en normen blijven voeren. De voetbalbond die de wedstrijd 
stil legt bij antisemitische en andere discriminerende spreekkoren. Het herstel 
van het gezag van de leraar op school en de agent op straat. Het gesprek op de 
werkvloer over grensoverschrijdend gedrag. Deze voorbeelden laten zien hoe de 
samenleving zelf aan de slag kan om Nederland fatsoenlijker en respectvoller te 
maken.
1.2. Onze waarden en normen, fatsoen en respect gelden ook online. Daarom willen 
we anonieme sociale media-accounts kunnen verbieden. We doen voorstellen 
om de Grondwet uit te breiden met digitale grondrechten, zoals het recht op 
transparantie en het recht op eigenaarschap van data. Ook internationale 
verdragen van de VN, de EU en de Raad van Europa moeten worden aangepast 
aan mensenrechtenbescherming in het digitale tijdperk.
Goed burgerschap
1.3. Het CDA investeert in burgerschap. We voeren de maatschappelijke dienstplicht 
in. Voortbouwend op het succes van de vrijwillige maatschappelijke diensttijd 
zetten alle jongeren zich een deel van hun tijd in voor de samenleving. Dat kan bij 
defensie, in de zorg of bij maatschappelijke organisaties, zoals verenigingen. De 
dienstplicht voeren we stap voor stap in. 
1.4. We willen goed burgerschapsonderwijs versterken op onze scholen en in het 
middelbaar beroepsonderwijs. Niet alleen in de vorm van meer kennis over 
democratie en rechtsstaat, maar juist ook over omgaan met verschillen en 
denken vanuit gemeenschappelijke belangen. Zo leren we kinderen en jongeren 
op een respectvolle manier om te gaan met verschillende opvattingen en diverse 
leefwerelden. Burgerschap wordt een volwaardig vak met heldere leerdoelen en 
een bijpassend toetsingskader.  
1.5. Verenigingen en coöperaties zijn het cement van onze samenleving. Daarom 
krijgen ze de vrijheid, ruimte en aandacht die zij verdienen. Strenge regels voor 
bedrijven zouden niet moeten gelden voor verenigingen. Zo voorkomen we het 
afhaken van vrijwilligers en wordt het vinden van bestuursleden weer makkelijker. 
Daarom introduceren we een ‘Wet op maatschappelijk initiatief’.
Recht doen. Een hoopvolle agenda voor heel Nederland. CDA verkiezingsprogramma 2023-2027 
15  terug naar inhoudsopgave
1.5.1. We maken het gunstiger om te doneren aan verenigingen met een 
maatschappelijk belang, passend binnen de democratische waarden en 
zonder winstoogmerk. 
1.5.2. We zetten ons in voor een OZB-vrijstelling voor sport en culturele 
verenigingen. 
1.5.3. Verenigingen en stichtingen krijgen hulp bij het aanvragen van 
vergunningen voor het organiseren van activiteiten. 
1.5.4. Ook willen we een vrijwilligersverlof, waar sociale partners in cao’s 
afspraken over maken, passend binnen de vereenvoudiging van het 
verlofstelsel dat we voor ogen hebben.  
1.5.5. We verhogen de maximale vrijwilligersvergoeding. Voor de belastingen 
mogen de vrijwilligersvergoeding en onkostenvergoeding niet bij 
elkaar worden opgeteld. Bij een overschrijding van de maximale 
vrijwilligersvergoeding mag de korting op de WW-uitkering (en andere 
uitkeringen) niet hoger zijn dan de overschrijding.
Cultuur en tradities koesteren 
1.6. Een breed en laagdrempelig aanbod van kunst, cultuur en media draagt bij aan 
saamhorigheid, identiteit en begrip voor de rijkdom van culturele tradities en 
verenigingen. We willen daarom een goede regionale verdeling van aanbod 
en middelen. We ondersteunen onze cultuur, van het Concertgebouw tot de 
fanfare in het dorp.  De NPO-zenders behandelen cultuur en maatschappelijke 
onderwerpen. Denk hierbij bijvoorbeeld ook aan meer laagdrempelige 
programma’s voor de aanpak van laaggeletterdheid en de integratie van 
nieuwkomers in de dagprogrammering van de publieke omroep.
1.7. We versterken de regionale en lokale journalistiek en de regionale en lokale 
omroepen. Op zender 10 wordt in heel Nederland de regionale omroep 
uitgezonden. Om overvloedige reclame op de publieke zenders tegen te gaan 
werken we aan het stapsgewijs halveren van reclame op de lineaire kanalen van 
de publieke omroep.  
1.8. Een Nationaal Historisch Museum vertelt het verhaal van ons gedeeld verleden 
en hoe we gezamenlijk een gedeelde toekomst kunnen vormgeven. Samen met 
bestaande rijksmusea en de vele provinciale musea die ons land rijk is, draagt dit 
juist in tijden van polarisatie bij aan verbinding, saamhorigheid en aan het gevoel 
één veelkleurige gemeenschap te zijn. Vijf mei is de nationale feestdag waarop we 
Recht doen. Een hoopvolle agenda voor heel Nederland. CDA verkiezingsprogramma 2023-2027 
16  terug naar inhoudsopgave
Nederland en ons Nederlanderschap vieren Daarom wordt het elk jaar een vrije dag.
 1.8.1. Een bezoek aan nationale musea (het nieuwe nationaal-historische museum 
alsook het Rijksmuseum) dient gefaciliteerd te worden op basisscholen 
en middelbare scholen, rekening houdend met de bijkomende kosten. Zo 
wordt op een vroege leeftijd meer kennis doorgegeven over het belang van 
de Nederlandse geschiedenis.
1.9. Een sterke stedelijke of regionale identiteit verrijkt het gevoel dat je ergens 
thuishoort. Gemeenschapsgevoel is belangrijk en daarom ondersteunen wij 
regionale taal, zowel het Frysk als andere streektalen en dialecten. 
1.9.1. Ook ondersteunen we cultuur en traditie met een regionaal of lokaal karakter, van 
carnaval tot carbidschieten en van Parade tot Paasvuur. Wij bieden meer ruimte 
voor lokale vrije dagen om deze feesten met elkaar te vieren.
1.10. Om het sociale weefsel in onze regio’s te versterken, ondersteunen we het 
Gemeenschapsfonds. Hiermee kunnen lokale gemeenschappen belangrijke 
voorzieningen als een dorpswinkel, buurthuis of sportaccommodatie in stand 
houden. Het Gemeenschapsfonds kan gezamenlijk gefinancierd worden door 
overheid, samenleving en bedrijfsleven.
Recht doen. Een hoopvolle agenda voor heel Nederland. CDA verkiezingsprogramma 2023-2027 
17STERKE
GEZINNEN
CDA verkiezingsprogramma 2023-2027 2  terug naar inhoudsopgave
Familie en gezin zijn voor veel mensen de plaats waar je je thuis, gezien en geliefd weet. 
Een sterke samenleving begint in die veilige omgeving thuis. Het is daar waar je zorgen 
deelt, successen viert en de mensen vindt op wie je altijd kan terugvallen als het even wat 
minder goed gaat. Daarom knokt het CDA voor gezinnen. Zij zijn het fundament van een 
sterke samenleving.
Het CDA is de moderne gezinspartij. Dat zijn we in de wetenschap dat gezinnen van 
vandaag andere zorgen hebben dan vroeger. Wij komen op voor alle gezinnen: 
eenoudergezinnen, nieuw samengestelde gezinnen en regenbooggezinnen. Een gezin is 
voor ons elk verband waar een kind liefdevol kan opgroeien. Het is de plek waar mensen 
onvoorwaardelijk voor elkaar zorgen en kinderen zich veilig voelen. Het is de plek waar van 
kinds af aan wordt geoefend in waarden en normen en in het samenleven met elkaar.
In vergelijking met andere westerse landen heeft Nederland weinig aandacht voor de 
ondersteuning van gezinnen. Dat is onverstandig en onterecht. Want voor jonge gezinnen 
is het dagelijks leven topsport. Thuis is het vaak spitsuur, met weinig tijd voor elkaar, voor 
jezelf en de wereld om je heen. Daarom maken we werk van meer rust en ruimte voor 
gezinnen, zodat alle gezinnen hun vrijheid, verbondenheid en verantwoordelijkheid met 
elkaar kunnen beleven. 
Onze CDA-plannen 
Versterking gezinnen
2.1. De noodzaak om de bestaanszekerheid te vergroten, geldt als eerste voor onze 
gezinnen. Daarvoor hervormen we het belasting- en toeslagenstelsel. We verlagen 
de lasten op arbeid en hervormen de kinderopvangtoeslag naar een systeem van 
directe financiering aan kinderopvanginstellingen. Daarbij vragen we wel een 
inkomensafhankelijke bijdrage van hoge inkomens om de grote druk op de 
kinderopvang niet uit de hand te laten lopen. Voor lage en middeninkomens 
wordt de kinderopvang bijna gratis. Bij de invoering hiervan moet aandacht zijn 
voor de capaciteit en kwaliteit van de kinderopvang, de aanpak van overwinsten, 
het behoud van diversiteit in het aanbod (ieder kind is uniek) en voor de rol van 
gemeenten die nu voorschoolse educatie faciliteren. 2. STERKE GEZINNEN
Recht doen. Een hoopvolle agenda voor heel Nederland. CDA verkiezingsprogramma 2023-2027 
19  terug naar inhoudsopgave
2.2. De kinderopvang wordt voor alle kinderen van 2 tot 4 jaar gedurende twee dagen 
per week volledig door de overheid vergoed. Daarmee wordt de ontwikkeling van 
peuters gestimuleerd.
2.3. Omdat de hervorming van de kinderopvang complex en tijdrovend is, zorgen we 
op korte termijn voor verbeteringen in het huidige stelsel van 
kinderopvangtoeslag door dit te vereenvoudigen en de risico’s op terugvordering 
te verlagen.
2.4. Om gezinnen meer financiële rust en ruimte te geven, verhogen we de 
kinderbijslag voor álle gezinnen. Voor gezinnen met een laag inkomen verhogen 
we ook het kindgebonden budget als extra ondersteuning in de kosten voor hun 
kinderen. 
2.5. Zorgen voor elkaar koesteren we. Daar moet je dan ook niet voor gestraft 
worden. Daarom schaffen we de kostendelersnorm voor familieleden volledig af, 
zodat je niet gekort wordt wanneer je je ouders een plek geeft binnen je 
huishouden of wanneer volwassen kinderen voor korte of lange tijd terugkeren 
naar het ouderlijk huis. 
2.6. Gezinnen zijn vrij om zelf te bepalen hoe partners werk en zorg onder elkaar 
verdelen. Het CDA voert daarom weer gedeeltelijke overdraagbaarheid van de 
algemene heffingskorting in om bestaanszekerheid verder te ondersteunen.
2.7. Recht doen aan het gezinsleven betekent ook dat er ruimte is om er te zijn als het 
nodig is, om aandacht te kunnen geven aan wat echt belangrijk is. We zetten 
daarom in op een structurele hervorming van het verlofstelsel. We werken toe 
naar een simpele gezamenlijke regeling voor alle vormen van verlof. Hierdoor 
krijgen gezinnen meer keuzevrijheid wanneer ze verlof opnemen. Zo kunnen 
grootouders bijvoorbeeld verlof opnemen voor het oppassen op de kleinkinderen.
2.8. Als familie- en gezinspartij willen wij een goede en ruime regeling voor deelgezag. 
Partners die de verantwoordelijkheid dragen voor het opgroeien en opvoeden van 
kinderen moeten daarvoor ook juridisch de ruimte krijgen. Het belang van het 
kind staat hierbij altijd voorop.
2.9. Om het belang van gezinnen, familieleven en senioren te onderstrepen willen we 
een minister voor het Gezin. Deze minister brengt elke 2 jaar een rapport uit over 
de ‘staat van gezin, familie en ouderen’ zodat het onderwerp hoog op de politieke 
agenda blijft staan en door één minister wordt vormgegeven. Wij versoepelen de 
leeftijdsgrens van 18 jaar in de jeugdwet. Het bereiken van de leeftijd van 18 
betekent niet plotseling dat er geen behoefte meer is aan hulp of ondersteuning. 
Recht doen. Een hoopvolle agenda voor heel Nederland. CDA verkiezingsprogramma 2023-2027 
20  terug naar inhoudsopgave
We zetten in op een meer geleidelijke overgang voor jongeren van 18 jaar en 
ouder op het gebied van huisvesting, werk, inkomen en toegang tot de Wet 
Maatschappelijke Ondersteuning (Wmo).
2.10. Een generatietoets maakt het effect van wetgeving zichtbaar op de kansen voor 
alle generaties en vooral die van toekomstige generaties.
Betere jeugdzorg
2.11. De zorg, begeleiding en opvoeding van kinderen is primair de 
verantwoordelijkheid van ouders. Maar in deze verantwoordelijkheid staan zij niet 
alleen, dat is onze christendemocratische overtuiging. Onze jeugd behoort 
volgens de ranglijstjes vaak tot de gezondste en gelukkigste jeugd ter wereld. Toch 
maken meer en meer kinderen gebruik van jeugdzorg. Inmiddels krijgt een op de 
zeven kinderen professionele hulp. Er gaat zoveel tijd, geld, energie en 
menskracht naar kinderen met niet-complexe problemen, dat er te weinig 
overblijft om kinderen met ingewikkelde problemen goed te helpen. Het CDA wil 
kiezen voor veel betere zorg voor kinderen met ingewikkelde problemen. Dat 
betekent dat we niet alle lichte opgroeimoeilijkheden, bijvoorbeeld die te maken 
hebben met streven naar een zinvol leven, als ‘zorg’ bestempelen, maar anders 
proberen op te lossen. Bezig zijn met zingeving of ‘levenskunst’ is geen 
zorgopgave. Het CDA kiest voor gerichtere hulp waar dat nodig is en versterking 
van het normale leven waar dat kan. 
2.11.1. Wanneer kinderen (tijdelijk) niet meer thuis kunnen wonen, worden zij 
zoveel mogelijk in gezinsvervangende thuissituaties opgevangen
2.11.2. We zetten daarbij ook in op preventie. Financiering van preventie en zorg 
voor de mentale gezondheid van onze jongeren is van belang, voor nu en 
later.
2.11.3. We investeren in cursussen voor mensen die voor het eerst ouder worden 
en opvoedtips willen hebben of aan relatieproblemen willen werken. 
2.12. Soms is het niet zo vanzelfsprekend dat thuis een veilige haven is en is een 
helpende hand nodig. Daarvoor hebben we jeugdzorg. Alleen zitten de 
wachtlijsten bomvol en zien we dat gestegen jeugdzorg budgetten vaak niet 
terecht komen in de meest kwetsbare wijken. Jeugdzorg moet weer gericht zijn op 
effectieve zorg voor de gezinnen die dat echt nodig hebben. Daarom is het 
eerlijker om voor veelvoorkomende lichte hulpvragen een gemaximeerde 
inkomensafhankelijke bijdrage te vragen voor de jeugdzorg.
Recht doen. Een hoopvolle agenda voor heel Nederland. CDA verkiezingsprogramma 2023-2027 
21  terug naar inhoudsopgave
2.13. Het CDA steunt de inhoud van de Hervormingsagenda Jeugd. Deze agenda beoogt 
een betere en tijdige hulp en ondersteuning te bereiken voor jeugdigen en 
gezinnen, op de juiste plek en wanneer nodig. Het Rijk houdt hierbij oog voor 
voldoende financiën.
2.14. Wij beschermen gezamenlijke feestdagen en de zondag als rust- en familiedag, 
om samen met je gezin, je familie en vrienden tijd voor elkaar te hebben en te 
ontspannen van een drukke week. We vragen hier aandacht voor bij werkgevers.
Recht doen. Een hoopvolle agenda voor heel Nederland. CDA verkiezingsprogramma 2023-2027 
22SOCIALE
BESTAANS-
ZEKERHEID
CDA verkiezingsprogramma 2023-2027 3  terug naar inhoudsopgave
Nederland is een land van twee gezichten geworden. In onze steden fiets je in tien 
minuten van een wijk waar financieel alles lijkt te kunnen naar een wijk waar een 
alleenstaande moeder soms twee banen nodig heeft om haar kinderen te onderhouden. 
Voor steeds meer mensen staat de bestaanszekerheid onder druk. Bestaanszekerheid 
gaat voor ons niet alleen over inkomen, maar ook over werk, wonen, zorg en onderwijs. 
Over gelijkwaardige kansen, ongeacht je achternaam of geslacht. Ook dat is recht doen: 
meedoen mogelijk maken. En wie om wat voor reden niet mee kan doen, moet altijd mee 
blijven tellen.
Nodig is een nieuwe solidariteit met de kwetsbare medemens, in het besef dat wij 
allemaal kwetsbaar zijn. Wij mensen hebben elkaar altijd nodig en kunnen niet  
zonder elkaar. ‘De omgeving van de mens is de medemens’, zei dichter Jules Deelder 
eens. Als mensen het moeilijk hebben, is de nabijheid van anderen kostbaar en 
onmisbaar.
De afgelopen decennia is de overheid te veel uitgegaan van zelfredzaamheid. 
Zelfredzaamheid is leuk als het leven je voor de wind gaat, dan voelt je succes als je eigen 
keuze. We vergeten vaak dat dit succes ook te danken is aan het geboren zijn in een 
welvarend land met goed onderwijs en goede zorg. Voor wie door eigen schuld of botte 
pech in de armoede of schulden belandt, is zelfredzaamheid niet altijd op te brengen. 
Dan gaan we ervan uit dat jezelf wel de weg naar hulp of nieuw werk weet te vinden. 
Voor veel mensen is die stap te groot.
In een land waar zelfredzaamheid een gevleugeld beleidsbegrip is, wordt soms 
verzuimd te verwoorden wat de rol van de overheid is. Die rol is er vanzelfsprekend. 
Mensen zijn in eerste instantie zelf verantwoordelijk voor hun leven. Zelfredzaamheid 
inderdaad. Als ze niet voor zichzelf kunnen zorgen en hulpbehoevend zijn, zullen er 
helpers in hun omgeving moeten opstaan. Samenredzaamheid, zouden we dat 
kunnen noemen. Als die hulp niet afdoende is, zijn er maatschappelijke organisaties. 
En in laatste instantie is er altijd nog de overheid. Die is en blijft voor het CDA een 
schild voor de zwakken.
 3. SOCIALE BESTAANSZEKERHEID
Recht doen. Een hoopvolle agenda voor heel Nederland. CDA verkiezingsprogramma 2023-2027 
24  terug naar inhoudsopgave
Onze CDA-plannen
Vereenvoudiging regelingen
3.1. In Nederland zijn veel mensen onder het bestaansminimum geraakt, waaronder 
10.000 gezinnen, mede ten gevolge van ingewikkelde en tegen elkaar in werkende 
regelingen. Bovendien lopen mensen inkomen mis, omdat ze niet bekend zijn met 
bestaande mogelijkheden of regelingen. Armoede leidt tot stress en 
gezondheidseffecten, waardoor het vinden van een oplossing nog moeilijker 
wordt. Dit zijn problemen die voorkomen kunnen worden als er meer maatwerk 
mogelijk is, de ruimte vergroot wordt om tussen uitvoerders gegevens uit te 
wisselen en de regelgeving eenvoudiger wordt. Concreet is er meer en beter 
gerichte ondersteuning nodig voor mensen die dreigen in de problemen te komen 
of daar al in zitten.  
3.2. Een wirwar aan goede initiatieven en regelingen voor advies en hulp bij financiële 
zaken maakt het voor veel burgers complex om de juiste hulp te vinden. Daarom 
is het CDA voorstander van een nieuw lokaal georganiseerd loket voor informatie, 
advies en hulp bij financiële zaken. Dit loket biedt zowel hulp aan mensen met 
schulden als hulp aan minima en middeninkomens die advies zoeken bij het 
regelen van geldzaken. Het loket kan de schakel vormen tussen alle bestaande 
initiatieven en begeleid mensen naar de juiste regelingen. 
3.3. De belastingheffingen en toeslagen worden hervormd, met duidelijk tarieven en 
meer vaste bedragen, zoals de kinderbijslag. De middenklasse wordt met deze 
wijziging versterkt. Onze ambitie is toe te werken naar een stelsel waar je 
zekerheid vooraf hebt over je toeslagen.  
Hervorming arbeidsmarkt 
3.4. De flexibilisering op de arbeidsmarkt is doorgeslagen. Te veel mensen werken als 
schijnzelfstandige, op onzekere oproepcontracten of hebben twee flexbanen 
nodig om fatsoenlijk rond te kunnen komen. Er zijn al belangrijke afspraken 
gemaakt tussen werkgevers- en werknemersorganisaties en het kabinet. We 
zetten deze hervormingen door, zodat de vaste baan weer de norm wordt en 
mensen meer zekerheid krijgen over hun werk en een fatsoenlijk inkomen. De 
afspraken moeten er ook voor zorgen dat het voor werkgevers aantrekkelijk wordt 
om mensen in vaste dienst te nemen. Modern werkgeverschap moet worden 
gestimuleerd. 
Recht doen. Een hoopvolle agenda voor heel Nederland. CDA verkiezingsprogramma 2023-2027 
25  terug naar inhoudsopgave
3.5. We hebben iedereen op de arbeidsmarkt nodig bijvoorbeeld om genoeg leraren 
voor de klas te houden, de zorg overeind te houden en de klimaattransitie waar te 
maken. Meer gaan werken wordt daarom aantrekkelijker gemaakt door een 
eerlijker belastingstelsel.
3.6. Juist de senioren brengen veel kennis en ervaring mee, maar als zij eenmaal aan 
de kant staan, hebben ze veel minder kans op een baan. Dat is onterecht en 
onacceptabel, helemaal in tijden van krapte. Senioren moeten sneller en 
gemakkelijker aan het werk kunnen. Voor ouderen die langer willen doorwerken, 
maken we het mogelijk om later AOW op te nemen.
3.7. De noodzakelijke investering in kennis en vakmanschap kan niet alleen uit ons 
onderwijssysteem komen. Een leven lang ontwikkelen is nodig, in nieuwe niet-
schoolse vormen, die aansluiten bij de praktijk en zorgen dat mensen zich kunnen 
omscholen. Daarom willen wij dat er een Persoonlijk Ontwikkel Budget komt voor 
iedereen. Werknemers, werkgevers en overheid hebben hierin een gezamenlijke 
verantwoordelijkheid.
3.8. We zorgen dat iedereen mee kan doen in onze samenleving. In een fatsoenlijk 
land staat niemand werkloos langs de kant. Via de sociale ontwikkelbedrijven, 
door de invoering van de basisbaan, de invoering van de maatschappelijke 
diensttijd en de verdere uitwerking van leven lang ontwikkelen en andere hulp in 
de loopbaanontwikkeling is iedereen in Nederland die dat wil aan het werk of op 
weg naar passend werk. Vanuit de regionale werkcentra wordt de regie gevoerd. 
Zij ondersteunen iedereen op weg naar werk. 
Toegang tot werk 
3.9. Werk is een belangrijke sleutel voor bestaanszekerheid. Omdat je baan zoveel 
meer is dan alleen een inkomen. Werken heeft ook een maatschappelijke en 
sociale waarde. Het geeft zin aan je dag en helpt je talenten verder te ontwikkelen. 
Voor mensen die (tijdelijk) een extra steuntje in de rug nodig hebben op weg naar 
een passende baan, kunnen rekenen op ondersteuning door het talent- en 
werkcentrum. Daar wordt hulp geboden bij het vinden en houden van een baan. 
Iedereen heeft recht op begeleiding naar werk of talentontwikkeling via een deze 
route. Voor mensen met een arbeidsbeperking is het vaak moeilijk om een 
passende baan te vinden. Sociale ontwikkelbedrijven kunnen helpen bij het 
vinden en houden van een baan. Mensen met een beperking hebben recht op 
begeleiding naar werk via een zogeheten sociaal ontwikkelbedrijf of een andere 
Recht doen. Een hoopvolle agenda voor heel Nederland. CDA verkiezingsprogramma 2023-2027 
26  terug naar inhoudsopgave
interventie. Mensen met een beperking die een beschutte werkomgeving nodig 
hebben kunnen blijvend bij de regionale “Sociale werkplaats” terecht.
3.10. Bij het zoeken naar werk is het belangrijk dat iedereen de ondersteuning krijgt die 
het beste bij die persoon past. Daarom moeten we de verschillende re-integratie- 
regelingen samenvoegen, vereenvoudigen en beter toegankelijk maken, die nu 
nog in verschillende wetten (WW, ZW, WIA, Participatiewet en Wajong-regeling) en 
per doelgroep geregeld zijn. Het beschikbaar stellen van passende interventies en 
voorzieningen tijdens werk, op weg naar werk of tijdens participatie, biedt mensen 
vroegtijdig een breder perspectief en werkt preventief.
3.11. Om de kansen voor echt iedereen op werk te verbeteren komen we met een 
nieuw voorstel voor ‘Basisbanen’: gewone banen bij gewone werkgevers met 
loonkostensubsidie op maat. Basisbanen bieden een start op de arbeidsmarkt, 
maar kunnen ook helpen als tussenstation bij een carrière-switch.
Nieuwe zekerheden
3.12. We nemen maatregelen om de bestaanszekerheid van werkende armen te 
garanderen. In dat licht past een adequate verhoging van het wettelijk 
minimumloon. 
3.13. Om in een onverwachte crisistijd buiten het ondernemersrisico om werkgevers en 
werknemers te helpen bij personeels- en baanbehoud zijn wij voorstander van 
een crisisregeling personeelsbehoud.
3.14. Er komt een betaalbare en uitvoerbare verplichte collectieve basisverzekering 
tegen arbeidsongeschiktheid voor alle zzp’ers, als vangnet om grote 
inkomensrisico’s bij ziekte tegen te gaan. Dat is van belang voor de onderlinge 
solidariteit en het gelijke speelveld tussen contractvormen. 
3.15. De Wet werk en inkomen naar arbeidsvermogen (WIA) werkt als 
inkomensverzekering voor te veel mensen niet zoals bedoeld. De wet is 
ingewikkeld en zorgt te vaak voor oneerlijke situaties, waardoor mensen tussen 
wal en schip vallen. Daarom is het huidige stelsel aan een grondige herziening toe 
en pakken we hardvochtigheden in het beleid aan. Daarnaast zetten we de acties 
door om het artsentekort bij UWV in te lopen en de wachttijden voor keuringen te 
verlagen. 
3.16. De AOW is een ongetoetst basispensioen en dat moet zo blijven. De AOW geeft 
bestaanszekerheid aan mensen die de AOW-gerechtigde leeftijd hebben bereikt. 
Het wettelijk minimumloon en de daarvan afgeleide uitkeringen zoals AOW en 
Recht doen. Een hoopvolle agenda voor heel Nederland. CDA verkiezingsprogramma 2023-2027 
27  terug naar inhoudsopgave
bijstand worden in beginsel tweemaal per jaar aangepast, op basis van de 
gemiddelde cao-loonstijging bij bedrijven en de overheid. Dit mechanisme staat 
bekend als ‘koppeling’. Deze automatische aanpassingen blijven overeind.
3.17. Op 1 juli 2023 is de Wet toekomst pensioenen ingegaan. Het CDA heeft onder 
andere via amendementen nadere kaders aan de wet toegevoegd voor het 
evenwichtig omzetten van de huidige pensioentoezeggingen naar het persoonlijke 
pensioenvermogen, onder andere om pensioenfondsen meer ruimte te bieden 
om bijvoorbeeld inhaalindexatie te kunnen realiseren en de mogelijkheid tot 
gelijke aanpassing van de uitkeringen voor gepensioneerden. Hierdoor kunnen 
schokken beter worden opgevangen en is de regeling meer solidair. De 
governance van pensioenfondsen wordt opnieuw bezien en waar nodig aangepast 
om recht te doen aan vertegenwoordiging van belanghebbenden onder de 
werking van de WTP. Het komt er nu op aan dat de overgang zorgvuldig 
plaatsvindt, wordt gemonitord en onvolkomenheden in de wet of uitvoering 
worden opgelost. Bij de transitie wordt recht gedaan aan het wettelijk verankerde 
hoorrecht voor organisaties van gepensioneerden en goede, toegankelijke 
geschillenbeslechting geborgd.
Bestrijden van de schuldenindustrie
3.18. Ongeveer één op de twaalf gezinnen heeft problematische schulden en één op de 
vijf gezinnen tobt over zijn financiën. Maar mensen durven zich vaak pas te 
melden als ze diep in de schulden zitten. Het moet makkelijker worden voor 
mensen die in de schulden zitten om eerder de stap te zetten naar hulp. Daarmee 
worden grotere problemen voorkomen. Om hulp vragen wordt makkelijker als de 
overheid leert samenwerken met maatschappelijke organisaties die gezinnen helpen 
uit de schulden te komen, zoals schuldhulpmaatjes en de diaconie van de kerk.  
3.19. Het ondersteunen van mensen met schulden laten we niet meer over aan de 
markt. Schuldhulpverlening is een taak die wordt uitgevoerd door publieke of 
maatschappelijke organisaties. Het verdienmodel achter de schuldenindustrie 
wordt aangepakt. Boetes bij te laat betalen worden beperkt en woekerrentes 
verboden. Fintech-aanbieders van uitgesteld betalen en gokaanbieders die de 
veroorzakers zijn van veel schulden, worden zwaarder gereguleerd en belast. 
3.20. We maken het aanvragen van inkomensregelingen eenvoudiger en 
voorspelbaarder. Waarbij we uitgaan van vertrouwen en geen zware en kostbare 
controles invoeren, maar steekproefsgewijs controleren.
Recht doen. Een hoopvolle agenda voor heel Nederland. CDA verkiezingsprogramma 2023-2027 
28  terug naar inhoudsopgave
3.21. Geldzorgen en schulden zorgen voor veel stress, ziekteverzuim en minder 
arbeidsproductiviteit bij werknemers. Het is in het belang van werkgevers en 
werknemers om dit aan te pakken. Samen met het bedrijfsleven werken we aan 
het bewustzijn om schulden tijdig te signaleren en samen met sociale diensten en 
maatschappelijke organisaties passende hulp te organiseren.  
3.22. Gemeenten moeten de ruimte hebben om alle schulden van gezinnen en andere 
huishoudens over te nemen zodat een huishouden nog maar één schuldeiser 
heeft en er een overzichtelijke situatie overblijft. Dit scheelt veel stress en geeft 
meer mogelijkheden voor een haalbaar traject, waardoor het gezin niet jarenlang 
in een uitzichtloze situatie vast zit.
Recht doen. Een hoopvolle agenda voor heel Nederland. CDA verkiezingsprogramma 2023-2027 
29EERLIJKE
ECONOMIE
CDA verkiezingsprogramma 2023-2027 4  terug naar inhoudsopgave
Nog steeds staat onze economie onder hoogspanning door torenhoge winsten van 
multinationals, hoge inflatie en grote arbeidstekorten. Ook in de economie zien we de 
twee gezichten van Nederland. Een land met recorduitkeringen voor aandeelhouders en 
recordaanvragen bij de voedselbank.
Een omslag maken naar een eerlijke, rechtvaardige en duurzame economie is van belang. 
In een eerlijke economie delen we de winst van een goede omzet en de pijn van de hoge 
inflatie. In een eerlijke economie biedt een baan een fatsoenlijk inkomen en leveren 
ondernemers een duurzame bijdrage aan welvaart. We koesteren ons midden- en 
kleinbedrijf om hun sterke verbondenheid met de gemeenschap waar ze onderdeel van 
zijn. We koesteren onze familiebedrijven om hun oog voor de volgende generaties. 
Vanuit een gedeeld toekomstperspectief zijn overheid, werkgevers en werknemers 
samen verantwoordelijk voor het oplossen van problemen. Deze denkwijze, de Rijnlandse 
benadering, is actueler en meer nodig dan ooit.
De beweging naar die eerlijke, rechtvaardige en duurzame economie vraagt om 
harmonische groei. Anderen noemen het selectieve groei, brede welvaart of postgroei. 
De richting is helder: innovatie, technologie en een sterke industrie zijn net zo hard nodig 
als klassieke deugden zoals matigheid, rechtvaardigheid, en het welzijn van mensen. De 
inzet voor een duurzame wereld is net zo belangrijk als rekening houden met koopkracht 
en concurrentieverhoudingen. Economische groei gaat hand in hand met menselijke 
bloei.
De beweging naar die eerlijke, rechtvaardige en duurzame economie is niet mogelijk 
zonder het vernuft van ondernemers. Zij zijn essentieel bij het vinden van de sleutels 
voor de grote maatschappelijke uitdagingen, bijvoorbeeld op het gebied van klimaat, 
energie en gezondheid. 
Een sterke agrarische sector is cruciaal voor heel Nederland. Boeren zijn namelijk meer 
dan voedselproducent. Ze dragen zorg voor gezond voedsel, maar ook voor een gezonde 
bodem en een gezonde natuur. In onze visie produceert de landbouwsector ook in de 
toekomst kwaliteitsproducten voor de vrije wereldmarkt, de Europese markt en de 
regionale en lokale markt. Steeds meer boeren kiezen voor nieuwe coöperatievormen 4. EERLIJKE ECONOMIE
Recht doen. Een hoopvolle agenda voor heel Nederland. CDA verkiezingsprogramma 2023-2027 
31  terug naar inhoudsopgave
gericht op de boer-burger-samenwerking. In dit concept wordt de weg die ons voedsel 
aflegt van de boer naar de eettafel korter en komen burgers weer in contact met hun 
voedselbron: de boeren. De voordelen zijn legio: gezond voedsel uit de eigen regio, meer  
biodiversiteit, minder ongewenste schaalvergroting en minder voedselverspilling in een 
lange voedselketen.
 
Onze CDA-plannen
Nieuwe, Rijnlandse economie
4.1. In een Rijnlandse economie is samenwerking tussen werknemers, werkgevers en 
de politiek de basis voor stabiliteit en het succes. Met de polder werken we aan 
een brede welvaartsagenda. Zonder sociale partners krijgen we het 
klimaatprobleem niet opgelost en kunnen we minder investeren in publieke 
sectoren als onderwijs en zorg.   
4.2. Economische verschillen tussen regio’s zijn een kans voor Nederland. In de regio 
ligt de ruimte die in de Randstad steeds schaarser wordt. Het is de kracht van de 
Nederlandse economie dat we zowel de duurzaamste boeren als de meest 
innovatieve chipmakers huisvesten. Elke regio stelt een eigen kansenagenda op 
voor economische ontwikkeling en de samenwerking tussen bedrijven, 
overheden, kennisinstellingen en maatschappelijke organisaties. Deze regionale 
kansenagenda’s zijn de basis voor structurele overheidsinvesteringen.
4.3. Het CDA staat zij aan zij met de grote en kleine familiebedrijven om hun focus op 
de nieuwe generaties en de sterke worteling in de samenleving. We behouden de 
Bedrijfsopvolgings-regeling (BOR), maar maken deze ongevoelig voor misbruik.
4.4. Het mkb vormt de ruggengraat van de economie. Onze bestaande plannen zetten 
we onverkort door: van betere financiering via mkb-bank, de inzet van een mkb-
toets bij relevante wet- en regelgeving tot het toegankelijk maken van subsidies 
voor het (innovatief) mkb.
4.5. Het CDA vindt het belangrijk dat bedrijven gericht zijn op de lange termijn en 
investeren in de reële economie.  De inspanningen van kleine en middelgrote 
bedrijven worden nu vaak zwaarder belast dan de financiële transacties van 
multinationals. Dat willen wij omkeren. Daarom wordt de inkoop van eigen 
aandelen fiscaal belast als een dividenduitkering.  
4.6. Technologische ontwikkelingen als Artificiële Intelligentie (AI) bieden toekomst. We 
moeten ons wel bewust zijn van de risico’s. Techniek moet niet leidend zijn, maar 
Recht doen. Een hoopvolle agenda voor heel Nederland. CDA verkiezingsprogramma 2023-2027 
32  terug naar inhoudsopgave
staat ten dienste van onze waarden en normen. Dit vraagt om een stevige 
Europese inzet en landelijke borging.
4.7. Wij denken als Europa anders over privacy dan andere machtsblokken. Samen 
moeten we strijden tegen digitale spionage en cybercrime. Aan het gebruik van 
cloud- en communicatiediensten door de overheid worden strikte eisen gesteld 
op het gebied van cybersecurity en privacy. Zo nodig ontwikkelt de overheid eigen 
cloud- en communicatiediensten, al dan niet in samenwerking binnen Europa en 
weert van spionage verdachte bedrijven uit de telecom-infrastructuren. 
Groene industriepolitiek
4.8. We kiezen voluit voor groene industriepolitiek. Via bindende en wederkerige 
maatwerkafspraken met de grootste vervuilende bedrijven en een combinatie van 
normeren, beprijzen en subsidiëren, reduceren we structureel het gebruik van 
fossiele brandstoffen en bouwen zo aan een duurzame economie van de 
toekomst. Volume tarifering en belastingvoordelen worden voor grote industriële 
energiegebruikers getrapt afgeschaft. Bij investeringen in schone technologieën 
en energie-infrastructuur voor bijvoorbeeld waterstof telt het belang van heel 
Nederland.
4.9. We beginnen met het bouwen van de infrastructuur die nodig is om negatieve 
emissies (het onttrekken van CO2 aan de atmosfeer) te realiseren en benutten 
daarvoor in ieder geval de locatie van één van de kolencentrales die in 2030 geen 
kolen meer mogen verbranden.
4.10. Nederland heeft top-onderzoeksinstellingen die we beter in stelling kunnen 
brengen om innovatie aan te jagen. We investeren meer in onderzoek en 
innovatie met betrekking tot groene technologie, ook door bedrijven, om ons 
verdienvermogen veilig te stellen. We zorgen ervoor dat nieuwe investeringen in 
energie-innovatie ook in de regio landen.
4.10.1. Dat gaat om technologieën zoals groene chemie, waterstof, synthetische 
brandstoffen, betere windmolens, efficiëntere CO2 vrije opslag en 
flexibiliteit, negatieve emissies en kleine modulaire kernreactoren, 
4.11. De maakindustrie moet behouden blijven in en voor Nederland. De maakindustrie 
krijgt de ruimte om te ondernemen, te verduurzamen en vakmensen een goede 
plek te bieden.  De maakindustrie draagt zo bij aan echte toegevoegde waarde, 
voor nu en later.
Recht doen. Een hoopvolle agenda voor heel Nederland. CDA verkiezingsprogramma 2023-2027 
33  terug naar inhoudsopgave
4.12. Een circulaire economie (hergebruik) op het vlak van bijvoorbeeld metalen en 
medicatie is simpelweg nodig om concurrerend te blijven en om de 
leveringszekerheid van grondstoffen veilig te stellen. Met de industrie van de 
toekomst produceren we in Nederland onder meer groene brandstoffen, groen 
staal en circulaire kunststoffen. Om dat te bereiken moet de uitvoeringskracht van 
de overheid en het bedrijfsleven omhoog en moeten perverse prikkels 
verdwijnen. Ook moet de overheid zich opstellen als een betrouwbare partner die 
met consistent beleid verduurzaming van het bedrijfsleven optimaal faciliteert.
4.13. We steunen een Europese grondstoffenheffing, strengere productnormering en 
het recht op reparatie van hele gewone producten als je smartphone. Zo maken 
we een einde aan de bewuste verkorting van de levensduur van producten en 
besparen we niet alleen op grondstoffen maar voorkomen we ook onnodige 
kosten voor consumenten. Daarnaast treden wij hard op tegen misleidende 
duurzaamheidsclaims en ‘greenwashing’.
4.14. De verantwoordelijkheid voor een meer duurzame productie is in de afgelopen 
jaren volledig bij de consument gelegd. Dat leidt vooralsnog tot onvoldoende 
resultaat. Die verantwoordelijkheid zal meer bij de producent gelegd moeten 
worden om hergebruik en recycling van afval en grondstoffen te versnellen. Er 
moeten daarom betere fiscale mogelijkheden komen voor het beprijzen van 
negatieve effecten van producten op natuur en milieu. Dat zou kunnen via een 
stapsgewijze aanpassing van de energiebelasting tot een Europese 
grondstoffenheffing. Daarmee maken we bijvoorbeeld een einde aan de situatie 
dat nieuw plastic goedkoper is dan gerecycled plastic.
Verbetering verdienvermogen en vestigingsklimaat
4.15. We werken aan een sterker vestigingsklimaat voor bedrijven. Wij willen een 
dienstbare overheid die met ondernemers en hun ecosystemen meedenkt, 
oplossingen biedt en belemmeringen wegneemt. Belangrijkste voorwaarde 
hiervoor is een voorspelbaar overheidsbeleid. Om een gelijk speelveld te 
behouden beperken we Nederlandse aanvullingen op Europese regels. We 
hanteren het principe ‘Een regel erbij is een regel eraf’ en willen net als de EU 25% 
minder rapportageverplichtingen.
4.16. Wat je niet hier mag produceren, mag je hier ook niet verkopen. Daarmee gelden 
voor buitenlandse producenten dus dezelfde standaarden als onze eigen 
bedrijven. Waar nodig scherpen we die productnormen aan, breiden we 
Recht doen. Een hoopvolle agenda voor heel Nederland. CDA verkiezingsprogramma 2023-2027 
34  terug naar inhoudsopgave
importheffingen uit en verbeteren we het markttoezicht op geïmporteerde 
goederen. Dit regelen we op Europees niveau en nemen we mee in 
onderhandelingen over internationale handels- en klimaatverdragen. Veel te lang 
hebben Nederland en Europa getolereerd dat onze maakindustrie en boeren een 
oneerlijke strijd voeren tegen buitenlandse concurrenten die mensenrechten en 
dierenwelzijn schenden, en milieuvervuiling veroorzaken of tegen andere 
oneerlijke handelspraktijken zoals staatssteun.
4.16.1. Tegelijkertijd bevorderen we ook dat onze eigen bedrijven eerlijk 
ondernemen in lage loonlanden, met respect voor mens en milieu. 
Daarom zetten we ons in voor bindende en vrijwillige maatregelen, in lijn 
met de internationaal erkende OESO-richtlijnen, om maatschappelijk 
verantwoord ondernemen de norm te maken.
4.17. Investeringen in digitalisering, robotisering en productie- en procesinnovatie zijn 
nodig om onze arbeidsproductiviteit te verhogen en ons verdienvermogen te 
behouden.
4.18. In een aantrekkelijk land voor bedrijven mogen we van die bedrijven ook vragen 
om hun verantwoordelijkheid te nemen. We zijn groot voorstander van het delen 
van winsten met werknemers. We maken een plan om het percentage bedrijven 
dat aan winstdeling doet binnen vijf jaar te verdubbelen.
4.19. We maken een einde aan het aanbestedingscircus in sectoren en bij diensten die 
zich daarvoor niet lenen: de rondleidingen in Amsterdamse kerktorens die 
Europees werden aanbesteed of de elektrische bussen die hier met Chinese 
staatssteun onze eigen bussen wegconcurreerden, maken duidelijk dat hier meer 
gezond verstand nodig is en minder technocratie. Bij aanbestedingen kan 
nadrukkelijker het strategisch belang van een sterke nationale industrie en 
bedrijvigheid worden meegewogen.
4.20. De vrijetijdseconomie is een belangrijke pijler voor een sterke regionale economie 
en creëert veel werkgelegenheid. Bovendien speelt de toerisme- en 
recreatiesector een cruciale rol in het overbruggen van verschillen tussen 
stedelijke en landelijke gebieden, en draagt deze bij aan de expressie van 
regionale identiteit. Om deze redenen verdient de sector een volwaardige plek in 
het economische beleid, met aandacht voor de kansen en uitdagingen die voor 
elke regio uniek zijn.
Recht doen. Een hoopvolle agenda voor heel Nederland. CDA verkiezingsprogramma 2023-2027 
35  terug naar inhoudsopgave
Schone lucht- en scheepvaart 
4.21. De vervuiler betaalt ook in de luchtvaart. Privéjets en hun passagiers die 
uitsluitend Schiphol gebruiken als overstap, gaan ook vliegbelasting betalen. 
Andere belastingen regelen we Europees, te beginnen bij het heffen van accijns 
op kerosine. De economische waarde van de luchtvaart moet in harmonie komen 
met mens en milieu. Daarom krimpt Schiphol naar 440.000 vluchten, komt er 
geen vierde aanvliegroute en maken we een einde aan de nachtvluchten, ook aan 
de randen van de dag. Lelystad Airport gaat definitief niet open. De wijze waarop 
de krimp verder wordt ingevuld, vindt plaats in overeenstemming met de 
betrokken regio’s. We ondersteunen de luchtvaart in de transitie naar duurzamer 
en met minder geluidsoverlast vliegen. Dit doen we door de productie van 
duurzame brandstoffen te stimuleren, ons voor te bereiden op de komst van 
elektrisch vliegen en dit op korte afstanden te stimuleren.
4.22. Voor de andere vliegvelden voor burgerluchtvaart (Eindhoven, Maastricht, 
Groningen en Rotterdam) geldt dat bij de aanvraag voor een nieuw 
luchthavenbesluit altijd een objectieve analyse uitgevoerd wordt die de 
economische waarde afzet tegen de impact op mens en milieu. Deze plicht 
verankeren we in de Omgevingswet.
4.23. Zeescheepvaart en binnenvaart vormen efficiënte en belangrijke vervoersvormen 
voor Nederland. We zetten in op een goederen- en personenvervoer over water. 
Daarvoor is het noodzakelijk dat er een toename komt van goed te bereiken 
afmeerplekken. We houden aandacht voor de kwaliteit van havens en kanalen, die 
ook bij wisselende waterstanden goed bevaarbaar blijven.  Daarnaast dragen we 
bij aan verduurzaming van de scheepvaart door gebruik van duurzame 
brandstoffen te stimuleren.
4.24.  We verleggen de vaarroute boven de Wadden, om het risico op ongelukken met 
ernstige verontreiniging te verminderen.  
4.25. Zeehavens zijn economische poorten van Nederland en de thuisbasis van de 
maritieme maakindustrie.  De havens vormen ook de navelstreng tussen de 
energieproductie op de Noordzee en het gebruik daarvan op het land. Onze 
zeehavens moeten daartoe voluit gefaciliteerd worden.
Toekomstgerichte land- en tuinbouw en visserij
4.26. De landbouw en visserij zijn bijzondere sectoren. Niet alleen vormen boeren, 
tuinders en vissers de enige sectoren die ons kunnen voeden en van groen 
Recht doen. Een hoopvolle agenda voor heel Nederland. CDA verkiezingsprogramma 2023-2027 
36  terug naar inhoudsopgave
(bomen, bloemen en bollen) voorziet, ook stonden zij aan de basis van onze 
cultuur. Het Latijnse woord ‘cultura’ betekende het bewerken van landbouwgrond. 
Mede hierom moet Nederland het toonaangevende land blijven voor de productie 
van uitgangsmateriaal en zaden, wat zij nu is. Veel boeren, tuinders en vissers zijn 
de laatste decennia door de hoge regeldruk en snel veranderende eisen helaas 
murw gebeukt. Het ene moment kregen ze applaus voor hun groene stal, het 
volgende moment bleken ze volgens een slordig stikstofkaartje een illegale 
piekbelaster en moesten ze stoppen. Hetzelfde lot overkwam  de bodemsparende 
en duurzamere pulskor. Dat moet anders. De duurzaamheidstransitie moet op 
zo’n manier en met zo’n tempo dat de landbouw en visserij het kan meemaken. 
Daarom moeten we boeren, tuinders en vissers die door willen financieel 
ondersteunen en moeten we degenen die willen stoppen helpen. Dat geeft 
perspectief aan jonge en oudere boeren, tuinders en vissers. Net als in de jaren 
zeventig is een ontwikkel- en saneringsfonds hierbij een prachtig instrument.  Net 
als in de jaren zeventig is een ontwikkel- en saneringsfonds hierbij een prachtig 
instrument.  Naast bovengenoemde punten is het voor het CDA belangrijk, dat de 
implementatie van de kaderrichtlijn water en de Nitraatrichtlijk zo wordt, dat het 
de land- en tuinbouwsector perspectief biedt.
4.27. Alle sectoren moeten een evenredige bijdrage leveren aan het oplossen van de 
stikstofproblematiek: luchtvaart, verkeer, scheepvaart, industrie en landbouw. In 
de landbouw kiezen we onder leiding van de sector en de provincies voor een 
gebiedsgerichte aanpak van innovatie, optimalisatie, agrarisch natuurbeheer, 
extensivering of in het uiterste geval verplaatsing, daarbij rekening houdend met 
het natuurlijk verloop in de sector.
4.27.1. Het streefjaar voor stikstof blijft op 2035 staan en de onwerkbare kritische 
depositiewaarde wordt zowel in de stikstofwet als in de praktijk vervangen 
door een werkbaar en juridisch houdbaar alternatief, gebaseerd op de 
staat van instandhouding van natuur conform de Europese richtlijnen 
(zoals de Vogel- en Habitatrichtlijn). Voor de integrale vergunningverlening 
aan bedrijven is gemeten emissie aan de bron leidend, niet de modelmatig 
vastgestelde depositie en/of emissie. 
4.27.2. Wat ons betreft worden boer, tuinder en visser weer baas op eigen bedrijf, 
door vanuit de overheid te kiezen voor langjarige, voorspelbare doelsturing 
in plaats van middelsturing op alle beleidsterreinen, van broeikasgas tot 
mestwetgeving. De afrekenbare stoffenbalans 2.0 en het real-time meten 
Recht doen. Een hoopvolle agenda voor heel Nederland. CDA verkiezingsprogramma 2023-2027 
37  terug naar inhoudsopgave
zijn hierbij onmisbaar. De implementatie hiervan moet in 2026 hebben 
plaatsgevonden. 
4.27.3. Met een goed verdienmodel, voldoende tijd en instrumenten kan de sector 
verder verduurzamen en blijft werkgelegenheid in de sector behouden op 
een platteland vol vitale bedrijven. De agrarische sector vormt de sociale 
samenhang van het buitengebied. Zonder voldoende boeren verdwijnt 
deze structuur. Het legaliseren van PAS-melders en interimmers heeft de 
hoogste prioriteit.
4.28. Onze land- en tuinbouw en visserij staan op het gebied van innovatie, 
duurzaamheid en productiviteit aan de top. Daar zijn we mede gekomen dankzij 
de ‘gouden driehoek’ van de overheid, kennisinstellingen en bedrijven. We 
herstellen deze samenwerking in ere, sluiten een landbouwakkoord en richten 
product en bedrijfschappen nieuwe stijl op. Nieuwe en oude verdienmodellen 
inclusief vergoedingen voor maatschappelijke diensten zoals landschapsbeheer 
(via contracten voor agrarisch natuurbeheer met een looptijd van 20 tot 30 jaar) 
zijn cruciaal. We bieden langjarig perspectief aan de visserijsector.
4.29. Om de vergrijzing in de sector tegen te gaan (meer dan de helft van de ruim 
50.000 boeren en tuinders is ouder dan 55 jaar) hebben jonge boeren en tuinders 
goede ondersteuning nodig bij bedrijfsovernames. Daarom behouden we de 
Bedrijfsopvolgingsregeling (BOR).
4.30. Voor de land- en tuinbouw moet er voldoende grond beschikbaar blijven. Boeren 
zijn hiervan afhankelijk voor hun bedrijfsvoering.  We geven daarom vruchtbare 
landbouwgronden een beschermde status en kijken bij het verdelen van de 
schaarse ruimte in Nederland naar de grondsoort. Minder kwetsbare natuur kan 
goed samengaan met minder intensieve landbouw. Het is van belang dat de 
natuur die we nastreven realiseerbaar is ten opzichte van ligging en omgeving. 
Hierbij worden ook de gevolgen van de aanleg van zéér kwetsbare natuur 
meegenomen in de afweging. De toezegging dat bij de aanleg van nieuwe natuur 
er geen gevolgen zijn voor bestaand gebruik van de omliggende gronden dient te 
worden vastgelegd in regelgeving. Om te zorgen voor grondmobiliteit in de 
gebiedsgerichte aanpak komt er een beleidsarme grondbank, waarin jonge 
boeren en tuinders voorrang krijgen bij de toekenning van gronden. Specifiek 
voor de tuinbouw moet de reconstructie nieuw leven worden ingeblazen om te 
voorkomen dat strategisch gelegen grond wordt opgekocht door speculerende 
ontwikkelaars. Ook boeren die willen extensiveren moeten voorrang krijgen. 
Recht doen. Een hoopvolle agenda voor heel Nederland. CDA verkiezingsprogramma 2023-2027 
38  terug naar inhoudsopgave
Sector en overheid ontwikkelen samen stimuleringsregelingen of 
beleidsaanpassingen die grondmobiliteit tussen agrariërs aantrekkelijker maken.
4.31. Ketenpartijen zoals supermarkten en banken dienen bij te dragen aan de verdere 
verduurzaming van de sector. De kosten van verduurzaming moeten eerlijker over 
de gehele keten van boer tot bord worden verdeeld. De rekening hiervan mag niet 
enkel op het bord van de boer worden gelegd. Deze produceert immers voor een 
markt die afhankelijk is van vraag en aanbod, overproductie of misoogsten. 
Duurzaamheidseisen dienen bij voorkeur op Europees niveau te worden 
ingevoerd, zodat er een eerlijk concurrentieveld blijft. Een consument moet in het 
schap kunnen zien hoe duurzaam een product is en in hoeverre die eerlijke 
verdeling plaatsvindt. Onderling moeten producten op beide punten met een 
wetenschappelijk verantwoorde wijze vergeleken kunnen worden in niet alleen 
het Nederlandse schap, maar in alle Europese schappen. 
4.32. In het bijzonder vraagt het CDA aandacht voor de tuinbouwsector. In de gehele 
sector zijn 300.000 mensen werkzaam en met de kennis en innovatie, onder meer 
op het gebied van de zaadveredeling, is de sector van wereldbelang. De 
glastuinbouw wil in 2040 klimaatneutraal zijn en maakt hier snelle en significante 
stappen in; deze transitie wordt nu echter bedreigd. De overheid blijft de sector 
ondersteunen in haar doel om nog sneller klimaatneutraal te worden, in de 
leverzekerheid van CO2 en in de innovaties rond waterzuivering en 
gewasbescherming.
Recht doen. Een hoopvolle agenda voor heel Nederland. CDA verkiezingsprogramma 2023-2027 
39DUURZAME
LEEFOMGEVING
CDA verkiezingsprogramma 2023-2027 5  terug naar inhoudsopgave
Ons land is groot geworden met polderen. Letterlijk. Eerdere generaties hebben ons land 
van het Limburgse löss tot de Noord-Hollandse polders in cultuur gebracht. Akkerbouw, 
veeteelt, natuur, bebouwing en infrastructuur, alles kreeg een plek. Maar om dit stukje 
aarde zo aantrekkelijk en vitaal te houden zal er veel moeten veranderen. In grote delen 
van het land zitten de verschillende functies elkaar steeds meer in de weg, in plaats van 
dat ze elkaar versterken.
De samenwerking en vindingrijkheid van dat creatieve polderland hebben we nu ook 
weer nodig om ons land duurzaam door te geven aan volgende generaties. 
Klimaatverandering drukt ons met de neus op de feiten. We vragen veel te veel van de 
aarde. We putten de grond uit en vervuilen de lucht. Waterschappen en boeren luiden de 
noodklok over de effecten van droge zomers. De biodiversiteit staat onder druk. Zelfs 
onze waterveiligheid is op termijn niet meer gegarandeerd.
Het CDA zet in op ambitieus en realistisch klimaatbeleid. Van de politiek mag leiderschap 
verwacht worden in de transformatie naar een duurzaam land. Zo’n ambitieus en 
realistisch klimaatbeleid is mogelijk als we het klimaatvraagstuk niet als een technocratische 
kwestie benaderen, maar als een sociale kwestie. Wij blijven ons committeren aan het 
Klimaatakkoord van Parijs, met de afspraak om in 2050 de stijging van de gemiddelde 
wereldtemperatuur te beperken tot onder de 2 graden Celsius en zo mogelijk 
1,5 graden Celsius.
De sleutels voor de oplossing van het klimaatvraagstuk liggen bij de overheid, wetenschap, 
bedrijven en boeren, maar de noodzakelijke transitie wordt alleen een succes als 
iedereen meedoet. Duurzaamheid begint thuis, bij ons allemaal in een groene, schone en 
gezonde leefomgeving. Dat betekent dat duurzaam beleid hand-in-hand moet gaan met 
de vergroting van de bestaanszekerheid  van mensen met een krappe beurs. Boeren 
vervullen een sleutelrol doordat zij de verbinding vormen tussen een gezonde bodem, 
gezonde natuur en gezond voedsel.5. DUURZAME LEEFOMGEVING
Recht doen. Een hoopvolle agenda voor heel Nederland. CDA verkiezingsprogramma 2023-2027 
41  terug naar inhoudsopgave
Onze CDA-plannen
Rechtvaardige energietransitie
5.1. De transitie naar duurzame energievoorziening vraagt om een andere, meer 
risicodragende rol van de overheid, ook bij investeringen in energie-
infrastructuur. Onze vitale energie-infrastructuur moet in publieke handen zijn. 
Flexibiliteit en opslag zijn nodig om een stabiel stroomnet te houden. 
5.2. We gaan extra aandacht besteden aan energiebesparing en we blijven investeren 
in windenergie (bij voorkeur op zee), zonne-energie, duurzame biomassa, 
waterstof, biogas, aardwarmte, aquathermie en schone brandstoffen. Naast veel 
duurzame energie hebben we ook kernenergie nodig. We gaan door met de bouw 
van twee nieuwe kerncentrales met aandacht voor de voorwaarden die lokaal 
worden gesteld. Aanvullend gaan we aan de slag met kleine, modulaire 
kernreactoren. 
5.2.1. In het budget voor bouw van kerncentrales wordt relevant budget 
opgenomen voor onderzoek naar en realisatie van projecten voor 
significant sneller neutraliseren en afbreken van nucleair afval.
5.3. Zonnepanelen zien we het liefst op daken en met multifunctioneel ruimtegebruik. 
Omdat de lasten van zon op dak onevenredig terechtkomen bij mensen zonder 
panelen, wordt de salderingsregeling afgeschaald. Ook komt er snel een betere 
prikkel voor huishoudens en bedrijven om hun energieverbruik te richten naar 
pieken in de productie van wind- en zonne-energie.
5.3.1.  Windmolens op land moeten - evenals transport van elektriciteit op land -  
zorgvuldig, met oog op het beperken van overlast voor omwonenden en 
met respect voor het landschap, worden ingepast. Daarbij is ook 
burgerparticipatie een vereiste. 
5.3.2. Windmolens op zee worden natuurversterkend gebouwd met oog voor de 
visserij. In de Regionale Energie Strategie (RES) komt meer ruimte voor 
andere energiebronnen dan zon- en windenergie en meer aandacht voor 
lokaal maatwerk. 
5.4. Vanuit onze visie op een sterke samenleving zien we een belangrijke rol voor 
energiecoöperaties, niet alleen voor de opwekking van energie maar bijvoorbeeld 
ook voor een gezamenlijke buurtbatterij.
Recht doen. Een hoopvolle agenda voor heel Nederland. CDA verkiezingsprogramma 2023-2027 
42  terug naar inhoudsopgave
Gezonde natuur
5.5. Boeren en tuinders vervullen een sleutelrol op weg naar een duurzamer land, 
omdat zij de verbinding vormen tussen een gezonde natuur, een gezonde bodem, 
schoon water en gezond voedsel. Er moet voldoende geld komen voor 
natuurbeheer en het herstel van biodiversiteit. Hier heeft zowel de leefomgeving 
als de boer zelf belang bij. Aan behoud en herstel van groene coulisse- en 
heggenlandschappen geven we prioriteit boven de aanleg van nieuwe natuur. Dit 
geldt ook voor andere lokale en regionale specifieke landschapskenmerken.
5.6. Een doeltreffend faunabeheer is essentieel voor het behoud van gezonde 
dierpopulaties. Hierbij spelen fauna- en wildbeheereenheden en opgeleide jagers 
een cruciale rol. Jagers, als vakbekwame vrijwilligers, dragen bij aan 
verkeersveiligheid, fungeren als waarnemers in landelijke gebieden en zijn 
betrokken bij het beheer en de bestrijding van schade. We willen een 
telmethodiek die het gehele leefgebied van soorten bestrijken, zodat we de juiste 
gegevens kunnen verzamelen voor op maat gemaakt faunabeheer.
5.7. De uitvoering van de Natuurdoelanalyses (NDA’s) moeten worden herzien, omdat 
het hierin gehanteerde one-out all-out principe veel te absoluut toegepast wordt. 
Dit principe moet vervangen worden door één die veel minder absoluut 
gehanteerd hoeft te worden.
5.8. Voor de wolf is geen plek in Nederland. De Europese beschermde status van de 
wolf moet omlaag, zodat de populatie in Nederland kan worden beheerd.
5.9. Vanwege de desastreuze gevolgen voor het milieu, veroorzaakt door diverse 
zogenaamde invasieve exoten zoals de Amerikaanse rivierkreeft, de Japanse 
duizendknoop wordt de regelgeving dusdanig aangepast zodat deze op een 
adequate manier kunnen worden bestreden.
5.10. Opnemen van de grauwe gans op de landelijke vrijstellingslijst is wenselijk. Met 
deze overgrote populatie kunnen deze ganzen aanzienlijke schade toebrengen 
aan zowel landbouwgewassen als natuurlijke omgevingen. Het instellen van 
uniform landelijk beheer biedt een effectieve manier om de economische 
verliezen voor boeren te verminderen en tegelijkertijd de bescherming van 
natuurgebieden te waarborgen.
Schoon water
5.11. Als Nederlanders zijn we wereldkampioen watermanagement. We hebben de 
kennis en de ervaring om weerbaar te zijn tegen droogte en hittegolven, tegen 
Recht doen. Een hoopvolle agenda voor heel Nederland. CDA verkiezingsprogramma 2023-2027 
43  terug naar inhoudsopgave
wateroverlast en overstromingen. Voor het behoud van deze kennis en 
vaardigheden is een sterke maritieme maakindustrie cruciaal.
5.12. We zetten het Deltaprogramma door, waarmee we ook in 2050 droge voeten 
houden, en stimuleren het vasthouden in plaats van het afvoeren van water. We 
zetten in op het tegengaan van de funderingsproblematiek als gevolg van 
bodemdaling of de verandering van grondwaterstanden. Lokaal, provinciaal en 
nationaal worden klimaatadaptatieplannen gemaakt, ondersteund door de 
waterschappen. 
5.12.1. Tevens maken we alvast plannen voor de inrichting van ons land voor de 
toekomst na 2050. Want de temperatuurstijging zet door en aan het einde 
van deze eeuw wordt een zeespiegelstijging van misschien 1 a 1,5 meter 
verwacht.
5.13. We werken aan een verbeterd watersysteem in Caribisch Nederland en 
exporteren onze kennis ook internationaal. In Caribisch Nederland verbeteren we 
de waterveiligheid, de waterkwaliteit, de watervoorziening en de 
waterinfrastructuur. Tevens exporteren we deze kennis naar andere (ei)landen die 
ten onder dreigen te gaan aan de klimaatsverandering.
5.13.1. Daarnaast hebben we aandacht voor de waterkwaliteit in Europa en 
streven we naar een eenduidige uitvoering van Europese afspraken.
5.14. We verbeteren de waterkwaliteit door afspraken te maken met de industrie en 
agrarische sector. We vinden vervuiling van bodem en water door de industrie 
moreel onacceptabel. Vervuiling door drugsdumping en ongewenste stoffen zoals 
PFAS pakken we strenger aan. De vervuiling door medicijnresten wordt adequater 
en gerichter aangepakt, onder andere door het beter faciliteren van 
inleverpunten, bijvoorbeeld bij apotheken. De mogelijkheden van provincies om 
strenger te zijn op de vergunningverlening en de handhaving van ongewenste 
stoffen wordt bovendien vergroot. Om de waterbeschikbaarheid op peil te 
houden moeten het grondwater- en drinkwatergebruik omlaag. Lokale 
samenwerking is daarbij essentieel, zoals het bedrijf dat zijn restwater 
beschikbaar stelt voor gebruik door de buurman. De uitspoeling van 
landbouwchemicaliën, meststoffen en industriële chemicaliën, ook via lozing en 
de lucht, naar oppervlaktewater wordt waar mogelijk beperkt. Ook wordt de 
luchtkwaliteit verbeterd. Zowel de overheid als inwoners dragen de 
verantwoordelijkheid om vervuiling tegen te gaan.
Recht doen. Een hoopvolle agenda voor heel Nederland. CDA verkiezingsprogramma 2023-2027 
44  terug naar inhoudsopgave
5.15. Bij goed bodem- en waterbeheer hoort ook een verantwoord waterpeilbeheer. 
Was in het verleden “peil volgt functie” de richtlijn nu gaat het steeds vaker 
volgens het principe “functie volgt peil”. Met name in de veenweidegebieden. Dit 
kan leiden tot inkomensderving. Goede afspraken tussen bedrijven en overheden 
zijn gewenst evenals het faciliteren van innovatieve bedrijfsvoering zoals het 
produceren van andere producten (vezelgewassen voor de bouw). Om de daling 
van veenbodems tegen te gaan blijft het noodzakelijk om kennis te vergaren en 
innovaties te stimuleren zoals peilgestuurde onderwaterdrainage en het 
inbrengen van klei.
Gezonde bodem
5.16. Goede bodemkwaliteit is essentieel in een klein maar druk land. In de afgelopen 
decennia hebben we veel gevraagd van de bodem. Omgevingsdiensten gaan 
strenger toezien en consequenter handhaven op lozing van chemische stoffen. 
Tevens wordt de lijst van schadelijke stoffen continue herzien aangezien er meer 
en beter wordt gemeten. Er komt een investeringsimpuls voor geïntegreerde 
gewasbescherming, ook voor kleine gewassen, zodat de afhankelijkheid van 
chemische middelen afneemt. De toepassing van organische reststof wordt 
makkelijker. CO2-intensieve kunstmest wordt daarmee vervangen door 
natuurlijke varianten.  
5.17. We geven meer ruimte voor geïntrigeerde gewasbescherming en laten biologische 
beschermingsmiddelen sneller toe. De kleine gewassenregeling KUG 
vereenvoudigen we, dit brengt op de korte en langere termijn milieuwinst met 
zich mee. Verder willen technologie als CRISpr-Cas inzetten waarbij een veiligheid 
knip wordt gemaakt voor food en nonfood.  
5.18. Bodem en water zijn het kapitaal van Nederland en van groot belang voor de 
agrarische sector. Op verschillende plekken zal de bodem gezonder moeten 
worden en het water schoner, in het belang van drinkwater en voedselproductie. 
Nu nietsdoen, zal leiden tot lagere opbrengsten in de nabije toekomst. Het zal een 
plicht moeten worden voor alle sectoren om de kwaliteit van bodem en water te 
verbeteren. Voor wat betreft de agrariërs gaat het CDA niet voorschrijven hoe de 
kwaliteit verbeterd gaat worden; dat weten agrariërs zelf veel beter. De overheid 
stelt heldere en meetbare normen en investeert in handhaving daarvan. 
5.19. Het onderdeel “Weerbare teelten en gezonde planten” uit het niet gesloten 
landbouwakkoord is een uitvoeringsprogramma die antwoord biedt op de 
Recht doen. Een hoopvolle agenda voor heel Nederland. CDA verkiezingsprogramma 2023-2027 
45  terug naar inhoudsopgave
uitdagingen in de toekomst die telers ervaren omtrent de toepassing van het 
gebruik gewasbeschermingsmiddelen aan de ene kant en het hebben van 
gezonde planten aan de andere kant. Het CDA omarmt deze inhoud en vindt dat 
dit één op één uitgevoerd moet worden door de overheid, sector- en 
ketenpartijen.
Meervoudig ruimtegebruik 
5.20. De ruimte wordt steeds schaarser in Nederland. Het CDA stimuleert daarom 
meervoudig en meerlaags ruimtegebruik.
5.21. De mogelijkheden voor veilig en duurzaam ondergronds transport worden verder 
benut. Samen met de markt zal de overheid initiatieven nemen om de druk op 
transport over weg, water en rail te verlichten door meer in te zetten op transport 
via pijplijn.
5.22. De Veluwe is niet alleen een van de meest unieke natuurgebieden van Nederland, 
maar ook de woonplaats van bijna één miljoen mensen. Alle uitdagingen waarop 
we op dit moment voor staan komen samen op de Veluwe: stikstofproblematiek, 
natuurbehoud, droogte, energietransitie, wonen, landbouw, defensie en 
bereikbaarheid via weg en openbaar vervoer.  Oplossingen in dit gebied dragen 
bij aan de oplossing voor heel Nederland. Er komt een programma dat integraal 
naar deze complexe vraagstukken gaat kijken en oplossingsgericht te werk gaan. 
Het doel is om de bureaucratie te verminderen en de uitvoeringskracht te 
versterken.
Recht doen. Een hoopvolle agenda voor heel Nederland. CDA verkiezingsprogramma 2023-2027 
46LEEFBAAR
THUIS
CDA verkiezingsprogramma 2023-2027 6  terug naar inhoudsopgave
Een huis is meer dan een stapel stenen met een dak. Een huis is een thuis, waar je je 
gekend weet en veilig voelt; alleen of met dierbaren om je heen. We vragen elkaar: 
“waar kom je vandaan?” Het is de plek waar we geworteld zijn.
Het woningtekort raakt het leven van alledag en het vinden van een passend huis wordt 
alleen maar lastiger. De prijs van een eengezinswoning is in twintig jaar verviervoudigd. 
De wachtlijsten voor sociale huurwoningen zijn opgelopen tot gemiddeld zeven jaar. 
Dat komt doordat we de bouw van woningen te veel hebben overgelaten aan de markt 
en de samenleving buitenspel hebben gezet. Door immigratie en gezinsverdunning 
groeide intussen het aantal huishoudens. De mogelijkheid voor ouderen om door te 
stromen naar een verpleeg- of bejaardentehuis verdween. Te lang is gedacht dat de 
optelsom van lokale beslissingen als vanzelf een oplossing zou bieden voor de 
woningnood. 
Wij zeggen daarom: niet langer bouwen voor de markt, maar bouwen aan 
gemeenschappen. Wonen is een basisrecht. Het CDA kiest duidelijk voor het bouwen 
van voldoende huizen voor alle woningzoekenden. De afgelopen jaren zijn we aan de 
slag gegaan met een strakkere regie door het rijk, het afschaffen van de 
verhuurdersheffing, de regulering van de huren en de versterking van de positie van 
starters tegenover huisjesmelkers en beleggers. Het CDA was de drijvende kracht 
achter dit herstel van volkshuisvesting als publieke taak. Daar gaan we mee door.  
Volkshuisvesting begint met het denken vanuit de lokale gemeenschap. Wat is er nodig 
om met elkaar een gemeenschap te vormen? Dat gaat over de bouw en het behoud van 
voorzieningen, veiligheid, en het voorkomen dat mensen, oud of jong, uit hun 
vertrouwde woonomgeving weg moeten door het woningtekort. Om een gemeenschap 
te vormen moet je ook bij elkaar kunnen komen. Drempels hiervoor (slechte 
verbindingen, hoge kosten) moeten lager worden, niet hoger. We zetten in op een 
betaalbaar, leefbaar en bereikbaar thuis voor iedereen. 6. LEEFBAAR THUIS
Recht doen. Een hoopvolle agenda voor heel Nederland. CDA verkiezingsprogramma 2023-2027 
48  terug naar inhoudsopgave
Onze CDA-plannen
Betaalbaar thuis
6.1. We gaan onverminderd door met de gemaakte afspraken voor de bouw van bijna 
een miljoen woningen tot en met 2030, waarvan twee derde betaalbaar en met 
focus op starters, gezinnen en ouderen. Iedere gemeente bouwt daarbij 40% voor 
de middengroepen en gemeenten met weinig sociale woningbouw moeten 
daarmee aan de bak. De woningnood is een maatschappelijke crisis. Voorkomen 
moet worden dat stikstofregels grote woningbouwprojecten stilleggen.
6.2. Het woningvraagstuk vereist een zelfstandig Ministerie van Volkshuisvesting en 
Ruimtelijke Ordening
6.3. De nieuwe wet waarmee de helft van de nieuwbouwwoningen en huurwoningen 
door gemeenten kan worden toegewezen aan eigen inwoners en mensen met een 
vitaal beroep wordt doorgezet.
6.4. Het bouwen van een woning, van plan tot realisatie, duurt gemiddeld 10 tot 15 
jaar. Dit moet en kan korter. Daarvoor moeten bezwaar- en beroepsprocedures 
sterk worden ingekort.
6.5. Coöperaties krijgen de ruimte om zonder winstoogmerk voor de middenklasse te 
gaan bouwen. Hiervoor is het van belang dat coöperaties strategische grondposities 
kunnen innemen. We schaffen de markttoets af.
6.6.  Corporatiehuurders krijgen meer kans om hun woning te kopen. De financiële 
opbrengsten investeren woningcorporaties vervolgens in nieuwbouw en 
verduurzaming.
6.7. In ieder dorp mag er een straatje worden bijgebouwd. Provincies mogen dorpen 
niet langer in de weg zitten om naar eigen behoefte bij te bouwen. Door steden 
en dorpen beheerst te laten groeien, ‘rotte plekken’ aan te pakken en aan de 
randen met respect voor de omgeving bij te bouwen, bouwen we aan vitale 
dorpen en steden en sterke gemeenschappen met meer ruimte voor jong en oud.
6.8. We maken een nieuwe Nota Ruimte die recht doet aan alle regio’s en alle regio’s 
benut. De groei is de laatste decennia scheef verdeeld: het landelijk woonbeleid is 
te zeer gericht op ‘bouwen, bouwen, bouwen’ in de toch al drukbevolkte Randstad. 
In het noorden, oosten en zuiden van ons land zijn er ook volop kansen en is 
grote behoefte aan woningen.
Recht doen. Een hoopvolle agenda voor heel Nederland. CDA verkiezingsprogramma 2023-2027 
49  terug naar inhoudsopgave
6.9. We zetten daarnaast in op het beter benutten van de bestaande woningen door 
splitsen en optoppen, transformatie, woningdelen en doorstroming. We houden 
daarbij aandacht voor de leefbaarheid in woonwijken. 
6.10. De transformatie van niet-vitale vakantieparken naar woonwijken kan voor 
gemeenten een welkome aanvulling zijn op de woningvoorraad.
6.11. Het scheiden van wonen en zorg heeft veel zelfstandigheid opgeleverd, maar 
soms ook eenzaamheid en hoge (thuis-)zorgkosten. We investeren in een warm 
thuis voor onze ouderen en mensen met een beperking door meer combinaties 
van wonen en zorg mogelijk te maken die toegankelijk zijn voor iedereen. Er komt 
een nationaal plan voor de bouw van hofjes voor ouderen, mantelzorgwoningen 
en een nieuwe vorm van het vertrouwde bejaardentehuis en innovatieve 
woonvormen voor mensen met een beperking. Ook zetten we in op meer 
gemengde woonconcepten voor mensen die uitstromen uit de maatschappelijke 
opvang en beschermd wonen en een ‘goede buur’ nodig hebben.
6.12. We stimuleren dat jongeren sparen voor de aankoop van een woning. Daarvoor 
worden afspraken met banken gemaakt en een bijdrage verleend om te kunnen 
sparen voor de aankoop van een huis tegen een hogere en aantrekkelijkere rente. 
Voor starters wordt bij het aanvragen van een hypotheek de actuele stand van de 
studieschuld bepalend.
6.13. Een betaalbaar thuis is een duurzaam thuis. De rente op een energiebespaarlening 
voor lage en middeninkomens bij het Nationaal Warmtefonds blijft 0%, zodat 
mensen zonder spaargeld ook aan de slag kunnen. 
6.14. Alle corporatiewoningen met een slecht energielabel moeten voor 2030 zijn 
verbeterd. Gemeenten krijgen een rol in het wijk-voor-wijk aanpakken van isolatie 
en verduurzaming van particuliere woningen. We geven voorrang aan kwetsbare 
wijken, zodat die inwoners niet zelf van alles hoeven uit te zoeken en eerder 
voordeel hebben van een lagere energierekening. We zetten meer in op 
coöperatieve initiatieven waarbij buurtgenoten samen aan de slag gaan. 
6.15. Een duurzaam huis betekent ook duurzaam bouwen en isoleren. We introduceren 
een norm voor een minimumaandeel bouwen met biobased-materialen (als 
hennep, vlas en lisdodde) en vergroten het aandeel biobased-isoleren van 
woningen.
Recht doen. Een hoopvolle agenda voor heel Nederland. CDA verkiezingsprogramma 2023-2027 
50  terug naar inhoudsopgave
Leefbaar thuis
6.16. Sterke gemeenschappen vragen om sterke wijken en buurten. Bij nieuwbouw 
regelen we dat er ook voldoende voorzieningen komen: scholen, zorg, winkels en 
goede verbindingen. Juist door te investeren in het ‘publiek kapitaal’ versterken 
we de leefbaarheid in wijken en dorpen. In onze binnensteden en dorpskernen 
houden we ruimte om te vergroenen. Zo beschermen we onze wijken tegen 
hittestress en wateroverlast. 
6.17. Het CDA heeft in het bijzonder aandacht voor maatschappelijke voorzieningen en 
ontmoetingsplaatsen. Daar waar je – naast je huis en werk – heen gaat om mensen 
te ontmoeten en samen te zijn: het gebedshuis, de vereniging, het buurthuis of een 
gezellig plein. Die plekken zijn essentieel voor het vormen van gemeenschappen. 
6.18. We introduceren landelijke consumentenbescherming tegen oneerlijke 
erfpachtconstructies.
Bereikbaar thuis
6.19. Bereikbaarheid is - net als een dak boven je hoofd - een basisrecht. Waar je in 
Nederland ook woont, voorzieningen zoals het ziekenhuis, de vereniging, school 
en de supermarkt moeten makkelijk te bereiken zijn. Ook zonder auto en zonder 
dat je daarvoor de hoofdprijs betaalt. Als er voor regionale ontsluiting en 
bereikbaarheid noodzaak is om te investeren in ‘extra asfalt’, blijft dit mogelijk. 
Bereikbaarheidsnormen vormen dus ons uitgangspunt, niet het 
rendementsdenken. We komen met een nieuwe wet: de ‘Wet Bereikbaarheid als 
basisrecht’ waarin we normen vastleggen hoe snel voorzieningen bereikbaar 
moeten zijn en hoe vaak het openbaar vervoer een wijk of dorp moet aandoen 
per dag. Geïnspireerd door goede voorbeelden in buurlanden streven we ernaar 
het openbaar vervoer betaalbaar te houden voor alle doelgroepen.
6.20. We trekken fors meer geld uit voor regionaal openbaar vervoer en regionale 
bereikbaarheid. Om de aantrekkelijkheid en vitaliteit van ieder dorp op orde te 
houden, moet elke kern bereikbaar zijn met het OV. OV is een basisrecht. Op dit 
moment staat het OV zodanig onder druk dat te veel vanuit een rendementsdenken 
er buslijnen, tramlijnen en andere OV-mogelijkheden worden ingekort of niet 
worden uitgebreid. Daarom is investering essentieel om deze weer te vergroten. 
Denk hierbij aan de Maaslijn, Zwolle-Munster lijn. Ook binnen de Randstad 
verzetten we ons tegen dominantie van het rendementsdenken. Een goed 
voorbeeld hiervan is het voorkomen van het inkorten van tramlijnen in Rotterdam.
Recht doen. Een hoopvolle agenda voor heel Nederland. CDA verkiezingsprogramma 2023-2027 
51  terug naar inhoudsopgave
6.21. Het vervoer van goederen per spoor is veilig en draagt bij aan een eerlijke, 
rechtvaardige, en duurzame economie. Tegelijkertijd zorgt spoorgoederenvervoer 
voor overlast door geluid, trillingen, en veiligheidsrisico’s voor spooromwonenden. 
Er is wet- en regelgeving wat dit probleem probeert te beheersen, maar de 
leefbaarheid staat onder druk. We willen strikte handhaving van de wettelijke 
normering en inzetten op vervoer van deze gevaarlijke stoffen via buisleidingen.
6.22. Met de nieuwe generatie intercitytreinen (de ‘wesp’) kan de NS een grote eerste 
stap zetten naar een binnenlands hogesnelheidsnetwerk. Zo wordt het 
aantrekkelijker om in de stad te werken en elders te wonen. We zoeken bovendien 
actief de samenwerking met België en Duitsland om reizen naar het buitenland te 
stimuleren. Uiteindelijk kan je vanuit heel Nederland met betere 
hogesnelheidsverbindingen naar de rest van Europa. Zo bieden we een alternatief 
voor Europese vliegvakanties.
6.23. Wie op het platteland woont heeft minder alternatieven voor de auto dan iemand 
in de stad. We zijn daarom tegenstander van rekeningrijden, juist ook op het 
platteland. Met een e-vignet vragen we een bijdrage van mensen buiten 
Nederland voor het in stand houden van ons wegennet. 
6.24. Door een onhandige belastingmaatregel verdwijnen tweedehands elektrische 
auto’s nu naar het buitenland. Dit passen we aan, zodat die auto’s ook voor 
Nederlandse particulieren betaalbaar zijn.
6.25. We investeren in goede en betaalbare alternatieven voor de auto. Snelfietspaden, 
OV en deelvervoer zijn zulke aantrekkelijk alternatieven. Er hoeft niet altijd een bus 
te rijden als er ook andere vormen van (deel)vervoer mogelijk zijn (elektrische auto, 
scooter of fiets). Als regels knellen om alternatief openbaar vervoer mogelijk te 
maken, passen we ze aan of introduceren we het recht op gemotiveerd maatwerk.
6.26. We willen dat iedereen in Nederland veilig thuiskomt. Asociaal gedrag in het 
verkeer en tegen OV-personeel wordt harder bestraft. We investeren in 
wegafscheidingen en verlichting op gevaarlijke N-wegen. We zetten in op stevige 
handhaving op overtredingen, zowel binnen als buiten de bebouwde kom.
6.27. Tientallen wegaanlegprojecten zijn nu stilgelegd door stikstof of 
budgetproblemen. We starten die in specifieke gevallen weer op, wanneer dat 
nodig is voor veiligheid en bereikbaarheid.
6.28. We pakken extreem rijgedrag en excessieve overlast en lawaai aan. Dit heeft 
impact op zowel het woongenot, de nachtrust als de gezondheid van mensen.
Recht doen. Een hoopvolle agenda voor heel Nederland. CDA verkiezingsprogramma 2023-2027 
52  terug naar inhoudsopgave
6.29. Het CDA wil de veiligheid op fietspaden in drukke gebieden verbeteren. 
Elektrische fietsen en andere elektrische vervoersmiddelen worden steeds 
populairder, maar zorgen soms voor onveilige situaties. Daarom wil het CDA 
versnelde wetgeving voor deze voertuigen, en een verbod en stevige handhaving 
op het opvoeren van e-bikes. Daarnaast wil het CDA ook regelgeving invoeren 
voor bezorgbedrijven die gebruikmaken van lichtgewicht elektrische 
vrachtvoertuigen.
6.30. Europese regelgeving maakt meer vormen van vervoer toegankelijk dan nu in 
Nederland wordt toegestaan. Met een autorijbewijs (B) een 125cc motorfietsje 
(A1) mogen besturen gaat een mooie bijdrage leveren aan het reduceren van de 
filedruk, parkeerproblematiek en verminderen van vervoersarmoede.
Recht doen. Een hoopvolle agenda voor heel Nederland. CDA verkiezingsprogramma 2023-2027 
53DEUGDELIJK
ONDERWIJS
CDA verkiezingsprogramma 2023-2027 7  terug naar inhoudsopgave
Als we één woord uit het woordenboek kunnen schrappen is dat het woord 
‘afgestudeerd’. In een wereld die razendsnel verandert en steeds meer draait om kennis 
en informatie, leren we elke dag bij. Dat doen we op scholen en universiteiten, maar net 
zo goed thuis, online en op het werk. Leren doen we vanaf de eerste dag van ons leven, 
om de wereld om ons heen te snappen en om te kunnen gaan met veranderingen en 
verschil. Kennis, vakmanschap en vaardigheden zijn de basis om mee te kunnen doen in 
de samenleving en je eigen talenten volop te benutten.
In onze samenleving willen we recht doen aan pluriformiteit. Dat gaat om het 
respecteren van verschillen tussen mensen en groepen mensen. De grondwettelijk 
vastgelegde vrijheid van onderwijs is daarvoor een uitstekende waarborg. Zij geeft 
ouders de mogelijkheid om in vrijheid te kiezen voor goed onderwijs dat past bij hun visie 
op de opvoeding van hun kind en zij geeft scholen optimaal ruimte voor een herkenbaar, 
eigen onderwijsaanbod. Zo draagt ze bij aan een weerbare democratie en hechte 
gemeenschappen. 
Het CDA koestert de vrijheid van onderwijs. Dit grondrecht is de beste illustratie van de 
plurale samenlevingsvisie die in deze tijd zo nodig is. Het CDA stimuleert ouders om 
medeverantwoordelijkheid te nemen voor hun scholen door bijvoorbeeld 
schoolverenigingen en ouderinitiatieven.
Het CDA wil deugdelijk onderwijs op alle niveaus. Dat gaat over meer dan goede cijfers 
voor rekenen en taal en het opleiden voor een beroep. Onderwijs is bij uitstek de plek om 
ieder talent tot bloei te brengen en te ontwikkelen tot een goede burger. Dat geldt ook 
voor kinderen met een beperking. We zetten ons in voor inclusief onderwijs zodat 
kinderen met een beperking zoveel mogelijk meedoen in het reguliere onderwijs.  
Ons onderwijs staat onder druk om kennis en vakmanschap door te geven. De 
leesvaardigheid van onze kinderen neemt af en lang niet ieder kind heeft een passende 
onderwijsplek. Het tekort aan leraren speelt hierbij een rol. Dat laat zich niet alleen 
oplossen met extra geld. Als samenleving moeten we de leraar weer steunen in waar hij 
of zij goed in is: onderwijzen met aandacht. 7. DEUGDELIJK ONDERWIJS
Recht doen. Een hoopvolle agenda voor heel Nederland. CDA verkiezingsprogramma 2023-2027 
55  terug naar inhoudsopgave
Onze CDA-plannen
Fundament voor kansen
7.1. We willen het aantal kinderen dat naar de voorscholen komt fors verhogen door 
administratieve drempels weg te nemen en ouders voor te lichten over de 
meerwaarde. Op die manier voorkomen we ontwikkel- en taalachterstanden en 
ontlasten we het onderwijs waar de kinderen daarna heen gaan.
7.2. Goed en meer inclusief onderwijs is het fundament voor een betrokken 
samenleving, waar plek is voor eenieder, en een hoogwaardige kenniseconomie. 
Dat moet je dan ook stevig houden. Het CDA wil dat allereerst doen met de 
onderwijsinstellingen zelf, met docenten, ouders, leerlingen en studenten en geeft 
de besturen en scholen ruimte om onderwijs op maat voor ieder kind te kunnen 
realiseren. De bureaucratische top-downcultuur is dringend aan revisie toe.
7.3. Leren is allang niet meer een kwestie van schoolgang in de jonge jaren en hooguit 
af en toe wat bijspijkeren tot je pensioen. Toch is ons onderwijsstelsel nog 
helemaal vanuit die geest ingericht. Daarom moet een grondige, tijdige 
vernieuwing van dat stelsel aangepakt worden. Iedereen krijgt een Persoonlijk 
Ontwikkel Budget. Mbo, hbo en wo krijgen bij wet de maatschappelijke opdracht 
om gevalideerd leven lang ontwikkelen aan te bieden. Werkgevers, werknemers, 
overheid en het onderwijsveld sluiten een pact voor leven lang ontwikkelen. Dat 
zorg ervoor dat elke werknemer zich gedurig kan ontwikkelen en dat 
werkzoekenden snel in leer-werktrajecten worden opgenomen. Feitelijk schaffen 
we zo de werkloosheid af. 
7.4. Senioren krijgen mogelijkheden om digitale vaardigheden aan te leren en te 
blijven onderhouden.
De basis op orde voor ieder kind
7.5. Het beheersen van de basisvaardigheden is nog niet op orde. We willen dat het 
budget voor het verbeteren van de basisvaardigheden rechtstreeks naar de 
scholen gaat die het nodig hebben. In samenwerking met bibliotheken komt er 
een onderwijsbreed leesoffensief om achterstanden weg te werken en de ‘lol in 
lezen’ terug te krijgen. Laaggeletterdheid en digitale geletterdheid verdienen 
structurele aandacht.
7.6. Het CDA is voorstander van een mobieltjesverbod in de klas, zodat kinderen 
tijdens de les niet worden afgeleid en alle tijd en aandacht uitgaat naar het 
Recht doen. Een hoopvolle agenda voor heel Nederland. CDA verkiezingsprogramma 2023-2027 
56  terug naar inhoudsopgave
onderwijs. Scholen hebben hier in eerste instantie zelf een verantwoordelijkheid. 
Ook wil het CDA dat een nieuwe regering samen met scholen en gemeenten een 
programma start om alle schoolpleinen te vergroenen.
7.7. Bijles en huiswerkbegeleiding groeien. Juist kwetsbare gezinnen die daar baat bij 
hebben kunnen dit vaak niet betalen. Dat vergroot de kansenongelijkheid. Elk kind 
moet toegang kunnen krijgen tot bijscholing, bij voorkeur binnen en door de 
school zelf. 
7.8. Om te vroege schoolkeuze te voorkomen willen wij in het middelbaar onderwijs 
meer ruimte voor gecombineerde schooladviezen en verlengde brugklassen. 
Gezamenlijke huisvesting van verschillende niveaus van dezelfde school in één 
gebouw verdient de voorkeur.
7.9. Het lerarentekort heeft een negatieve invloed op zowel de leerlingen als de teams 
die samen uit hen het beste weten te halen. Oplossingen voor dat tekort moeten 
daarom vooral uitgaan van de versterking van de school als team van 
professionals die samen uitstekende vorming en kwaliteit bieden. We stimuleren 
een vast dienstverband.
7.10. We waarderen en stimuleren de bestaande samenwerkingen van 
lerarenopleidingen in de zogenoemde educatieve allianties. We stimuleren de 
samenwerking van lerarenopleidingen tot hoogwaardige onderwijsacademies. Dit 
verhoogt de kwaliteit, trekt meer studenten en biedt meer ruimte voor 
specialisatie in het onderwijs. Iedere lerarenopleiding doet dit vanuit zijn eigen 
expertise en in zijn eigen regionale of landelijke verzorgingsgebied en werkt 
samen met de scholen aan kwalitatief goede opleidingen en het opleiden en 
begeleiden van meer goede leraren.
7.11. Om het lerarentekort in (vooral) het PO en VO aanzienlijk terug te dringen, bieden 
we ruimte aan beheersbare experimenten, zoals het opleiden van zij-instromers 
in één jaar tot leraar PO/VO, meer mogelijkheden om bevoegd docent in het vmbo 
te worden, het geven van beleidsvrijheid aan PO- en VO-scholen om, waar nodig 
en met behoud van kwaliteit, lestabellen (tijdelijk) aan te passen én het via lokale 
overheden faciliteren van betaalbare woonruimte voor (aankomende) leraren in 
het PO en VO.
7.12. Onderwijsteams krijgen veel meer mogelijkheden voor maatwerk in hun eigen 
samenstelling. Door docenten, mensen in opleiding tot docent en niet-educatieve 
specialisten samen te brengen, kunnen de tekorten binnen de teams gericht 
opgelost worden. 
Recht doen. Een hoopvolle agenda voor heel Nederland. CDA verkiezingsprogramma 2023-2027 
57  terug naar inhoudsopgave
7.13. Jongere docenten worden actief begeleid na hun instroom in het team en de 
schoolbesturen worden ondersteund bij het helpen bij de snelle aflossing van hun 
studieschulden na vijf jaar dienstverband.
7.14. De taak van de docent moet allereerst die van educatief rolmodel zijn. Met de 
scholen en hun vertegenwoordigers zal een indringende dialoog gestart worden 
om de opstapeling van maatschappelijke verlangens aan het onderwijs en de 
scholen fors te reduceren. Ook onnodige administratie vanuit de besturen moet 
stoppen. Leerkrachten moeten zich volledig in kunnen zetten voor hun taak, 
namelijk het lesgeven.
7.15. Passende nazorg en loopbaanbegeleiding voor jongeren vanuit het 
Praktijkonderwijs en het Voortgezet Speciaal Onderwijs is nodig om jongeren met 
een risico op een afstand tot de arbeidsmarkt te begeleiding en op deze manier 
de kansengelijkheid van deze jongeren te bevorderen op hun weg naar duurzame 
economische zelfstandigheid.  Dit maken we mogelijk door bijvoorbeeld de inzet 
van jobcoaches, netwerk coördinatoren en instrumenten als loonkostensubsidie 
en beschutte werkplekken.
7.16. We stimuleren het verkennen van praktische samenwerkingen tussen de 
verschillende beroepsgerichte opleidingen, waarbij de verschillende expertises 
van (V)MBO en HBO ten goede komen aan de student. Institutionele 
samenvoegingen zijn geen doel op zich. 
7.16.1. We stimuleren lerarenopleidingen vanuit hun eigen identiteit, expertises 
en specialisatie samen te werken in het praktijkgerichte onderzoek dat 
breed toegankelijk moet zijn voor de scholen in het funderend onderwijs. 
We waarderen en stimuleren de bestaande diversiteit in het stelsel van 
lerarenopleidingen dat van directe meerwaarde is voor de eigen identiteit 
en profiel van scholen. Zo versterken lerarenopleidingen direct het 
onderwijs in de scholen en vice versa.
Ieder talent telt
7.17. De prestaties van docenten, studenten en opleidingen in het mbo, hbo en wo zijn 
maatschappelijk essentieel en daarom onmisbaar. Daar wordt waar wat in een 
hoogwaardige samenleving centraal staat: ieder talent telt. Mbo, hbo en wo krijgen 
de wettelijke opdracht geaccrediteerde trajecten voor leven lang ontwikkelen 
samen met de sociale partners concreet vorm te geven. Overheid, sociale partners 
en deelnemers zorgen samen voor de bekostiging van zulk aanbod. 
Recht doen. Een hoopvolle agenda voor heel Nederland. CDA verkiezingsprogramma 2023-2027 
58  terug naar inhoudsopgave
7.18. De bekostiging van hbo en wo wordt minder afhankelijk gemaakt van 
‘massaproductie’ van rendement. Hun maatschappelijke opdracht staat centraal. 
Dat betekent:
7.18.1. Een hogere, vaste voet in de financiering.
7.18.2. Ondersteuning van de beroepscolleges van vmbo, mbo en hbo allereerst in 
krimpregio’s en steden.
7.18.3. Ondersteuning van de vorming van krachtige academies voor onderwijs 
waarin de lerarenopleidingen samenwerken.
7.18.4. Bekostiging van de opleidingstrajecten die bijdragen aan leven lang 
ontwikkelen.
7.19. De succesvolle aanpak van de tekorten aan instroom in opleidingen voor techniek 
en zorg moet de norm zijn en niet een experiment blijven. Wat werkt bij het 
Techniekpact en bij de publiek-private mbo- en hbo-centra wordt in alle regio’s en 
betrokken opleidingen uitgerold.
7.20. Internationaal toptalent is welkom in ons land. Alle studenten worden opgeleid in 
wetenschapsgebieden die mondiaal zijn en moeten daarin samen gaan excelleren. 
Waar de instroom van buiten ons land problematisch blijkt, bijvoorbeeld door 
huisvestigingsproblemen of te volle collegezalen, of te snel groeit, wordt een 
studentenstop ingevoerd op de omvang van de betrokken bacheloropleidingen. In 
opleidingsdomeinen in hbo en wo die zich primair richten op de Nederlandstalige 
arbeidsmarkt is de Nederlandse taal de primaire voertaal.
7.21. Studenten geven we de ruimte voor activiteiten naast de opleiding. Midden in de 
samenleving leer je veel vaardigheden die het onderwijs niet kan meegeven. 
Financiering per studiepunt verlaagt de druk om naast je studie actief te zijn. Dit 
kan behulpzaam zijn voor studenten die bijvoorbeeld ook mantelzorger zijn, een 
bestuursjaar doen of topsporter zijn.
7.22. Tegelijkertijd handhaven wij het Bindend Studieadvies (BSA) in de huidige vorm in 
het eerste studiejaar. Onderwijsinstellingen blijven zelf verantwoordelijkheid om 
de hoogte van het BSA vast te stellen.
7.23. Een grote groep studenten van de leenstelselgeneratie heeft schulden 
opgebouwd die met de huidige regels nooit volledig terugbetaald gaan worden. 
Studenten uit deze generatie krijgen een korting op hun studieschuld wanneer ze 
versneld aflossen. We maken het mogelijk en aantrekkelijk voor werkgevers om te 
helpen bij het terugbetalen van studieschulden.
Recht doen. Een hoopvolle agenda voor heel Nederland. CDA verkiezingsprogramma 2023-2027 
59  terug naar inhoudsopgave
Vakmanschap en kennis als kracht
7.24. We willen een herwaardering van het vakmanschap en mbo. De overheid hanteert 
betere termen dan hoog- en laagopgeleid, bijvoorbeeld praktisch en theoretisch 
opgeleid.
7.25. De terugloop van studenten in techniek en zorg verdient in het bijzonder 
aandacht; lesgeldverlaging, stagevergoedingen en afspraken met 
brancheorganisaties voor baangaranties zijn daarbij goede opties. Wij stimuleren 
instellingen, ouders en aspirant-studenten om voor opleidingen te kiezen waar 
vraag naar is op de arbeidsmarkt
7.26. Wij vinden een goede spreiding van scholen en onderwijsinstellingen in het 
middelbaar beroepsonderwijs en hoger onderwijs van groot belang om te 
voorkomen dat jongeren wegtrekken uit de regio. Essentiële onderwijsinstellingen 
in krimpregio’s verdienen daarom extra ondersteuning. 
7.27. Samenwerking tussen het onderwijs, en innovatieve bedrijvigheid is essentieel 
voor een vitale toekomstgerichte economie in het hele land. Via bijvoorbeeld de 
regiodeals, het Techniekpact en centra voor publiek-private samenwerking in het 
beroepsonderwijs wil het CDA deze belangrijke innovatiekracht de komende jaren 
verder versterken.  
 
Recht doen. Een hoopvolle agenda voor heel Nederland. CDA verkiezingsprogramma 2023-2027 
60LIEFDEVOLLE
ZORG
CDA verkiezingsprogramma 2023-2027 8  terug naar inhoudsopgave
Vroeg of laat krijgt iedereen met gebreken te maken. Bij een ziekte word je in eerste 
instantie op jezelf teruggeworpen. Je moet keuzes maken: wel of niet naar de dokter, wel 
of geen behandeling? Nederland heeft een hoogstaand zorgstelsel. De Nederlandse zorg 
is beschikbaar, bereikbaar en betaalbaar en van uitstekende kwaliteit. En misschien nog 
wel het mooiste is: de solidariteit die we met elkaar opbrengen via het 
zorgverzekeringsstelsel. Dat moet zo blijven.
Voor de komende jaren zijn er drie uitdagingen om betaalbare en toegankelijke zorg te 
behouden. De eerste is de groeiende zorgvraag in combinatie met een groeiend 
personeelstekort. Nederlanders worden steeds ouder, maar het aantal jaren dat ze dit in 
goede gezondheid doen groeit daar niet in mee. Hoe zorgen we ervoor dat het 
mantelzorgen draaglijk blijft, dat ouderen goede zorg blijven ontvangen, dat de huisarts 
bereikbaar is en de kraamzorg het jonge gezin kan ondersteunen? De tweede uitdaging is 
de regelzucht. Het zorgsysteem lijdt onder een overvloed aan verantwoordingsregels. 
Chronisch zieken worden daardoor vaak van het kastje naar de muur gestuurd. En het 
zorgpersoneel haakt teleurgesteld af en verlaat de sector. Laat mensen die in de zorg 
werken, doen wat ze het liefste doen: voor mensen zorgen. De derde uitdaging is de 
betaalbaarheid van de zorg. De gezondheidszorg is met afstand de grootste sector in 
onze economie. Er gaat op dit moment ruim 100 miljard euro in om. De verwachting is 
dat die kosten richting 2040 zullen verdubbelen, naar zo’n 175 miljard euro. Hoe houden 
we uitstekende zorg die betaalbaar blijft voor onszelf en voor onze kinderen?
We zullen op een andere manier naar zorg moeten kijken. Een omslag van zorg naar 
gezondheid is nodig. Al jaren is het duidelijk dat we kampen met een gezondheidscrisis 
door een inactieve en ongezonde levensstijl. Virologen voorspellen nieuwe pandemieën 
als dit zo blijft. Van een vrijblijvend preventiebeleid zullen we daarom toe moeten naar 
een stevige inzet op gezondheidsbescherming en -bevordering. De basis van een gezond 
leven is het onderdeel zijn van een gemeenschap, in beweging blijven en gezonde 
voeding. Dit gaat verder dan individuele keuzes, maar is een zaak van ons als 
samenleving. Gezondheidsbescherming vraagt daarom van de overheid een steviger 
beleid. We zijn de afgelopen jaren succesvol geweest om het roken terug te dringen, 
maar we zullen alle zeilen moeten bijzetten om een gezonde levensstijl normaler te 
maken. 8. LIEFDEVOLLE ZORG
Recht doen. Een hoopvolle agenda voor heel Nederland. CDA verkiezingsprogramma 2023-2027 
62  terug naar inhoudsopgave
In de zorg zelf is een omslag nodig van beroepszeer naar beroepseer, naar erkenning 
voor artsen en verplegers. Vertrouwen in het vakmanschap van zorgprofessionals is 
essentieel voor de zorgrelatie en belangrijk voor hun motivatie. Zorg is veel meer dan een 
technische oplossing voor een medisch probleem, richtlijnen, protocollen en 
uitkomstindicatoren. Zorg is in eerste instantie een kwestie van relaties: van aandacht, 
toewijding en openheid voor het onverwachte. Het is belangrijk om vanuit die gedachte 
naar de zorg en de organisatie van de gezondheidszorg te kijken.
Onze CDA-plannen
Gezondheidsbescherming
8.1. Het is goed dat de afgelopen jaren een waar offensief gaande is op het gebied van 
preventie. Dat is geweldig. Toch zet de vrijblijvende preventie nog onvoldoende 
zoden aan de dijk om de samenleving echt in beweging te krijgen. We stoppen 
met het besteden van geld aan programma’s die niets opleveren en willen een 
brede evaluatie van de preventieprogramma’s van de afgelopen tien jaar. Bij de 
evaluatie kijken we ook naar de effectiviteit van directere en meer verplichtende 
interventies, zoals bewegen op school of het voorzien van voldoende beweging in 
de Arbowet.
8.2. Kinderopvanglocaties, scholen, sportverenigingen en zorginstellingen krijgen 
middelen om kinderen en jongeren te stimuleren om gezond te eten, niet te 
roken, geen drugs te gebruiken en meer te bewegen. Dat is goed voor de 
gezondheid en de leerprestaties. Gemeenten krijgen de mogelijkheid om het 
aantal snacklocaties en tabak- en vapeverkooppunten in een wijk beter te 
reguleren.
8.3. Alcoholgebruik is schadelijk voor de gezondheid en leidt tot veel overlast. 
Jongeren ondervinden schade in hun ontwikkeling. Het CDA vindt dat ouders en 
de jongeren zelf eerstverantwoordelijk blijven voor het alcoholgebruik van onze 
jongeren. Scholen en sportverenigingen kunnen het goede voorbeeld geven door 
alcoholgebruik te ontmoedigen en te verbieden tijdens schoolfeesten en 
sportwedstrijden voor de jeugd.
8.4. De inzet op een gezonde levensstijl is een gedeelde verantwoordelijkheid van 
overheid, marktpartijen en samenleving. Gezond voedsel moet goedkoper worden 
en ongezond voedsel duurder. Het CDA is voor heffing van een belasting op 
suikerhoudende dranken. Deze heffingen worden bij producenten aan het begin 
Recht doen. Een hoopvolle agenda voor heel Nederland. CDA verkiezingsprogramma 2023-2027 
63  terug naar inhoudsopgave
van de productieketen geheven. Landen die deze maatregel hebben doorgevoerd 
zien een vermindering in de suikerinname. Marketing voor ongezonde producten 
moet zoveel als mogelijk aan banden gelegd worden.
8.5. Er komen extra investeringen in sport en bewegen. Iedereen moet de gelegenheid 
hebben voldoende te kunnen sporten en bewegen. Onze investeringen dragen bij 
aan vitale verenigingen en toegankelijke sport voor iedereen.
8.6. Ook in de laatste fases van het leven is gezondheidsbescherming van vitaal 
belang. Het beste middel voor gezonde ouderdom is bezig blijven, fysiek en 
sociaal. Hoe actiever, hoe beter geldt ook voor onze alleroudsten. We stimuleren 
daarom initiatieven voor fysieke en sociale activiteiten in buurten en wijken 
gericht op ouderen. Daarnaast zetten we in op ‘verrijkte ouderenzorg’, waarbij 
ontmoeting en activiteit net zo goed onder zorg vallen en we professionals in de 
ouderenzorg ruimte geven om hieraan bij te dragen, waarbij de nadruk ligt op 
gemeenschapsgerichte zorg. Investeren in de ouderenzorg is hierbij belangrijk. 
Ook is er in deze levensfase meer aandacht nodig voor de fysieke en psychische 
mishandeling van ouderen.
Zorg voor elkaar
8.7. Mantelzorgers verdienen meer support. We zorgen voor meer praktische 
ondersteuning en respijtzorg voor mantelzorgers. Zo moeten initiatieven voor 
‘zorgmaatjes’ worden aangemoedigd om mantelzorgers te ontlasten door op 
gepaste momenten een helpende hand te bieden.
8.8. Familieleden die zorg verlenen aan een familielid met een handicap zijn goud 
waard. Mensen die vanuit een Persoonsgebonden Budget (PGB) zorg verlenen aan 
een gehandicapt familielid, mogen na het overlijden van het familielid niet in een 
armoedeval geraken. Er is hulp beschikbaar om betaald werk of een basisbaan te 
krijgen na het verlenen van mantelzorg.
8.9. In de woningbouwprogramma’s moet er meer ruimte komen voor hofjeswoningen, 
generatiewoningen en voorzieningen waar wonen en zorgen voor ouderen 
gecombineerd kan worden. Er komen meer plekken in verpleeghuizen.  Er komen 
voldoende voorzieningen voor mensen met een tijdelijke of permanente behoefte 
aan intensieve zorg die niet aan huis kan worden geleverd. Afhankelijk van de 
indicatie kan dit een verpleeghuis of een tussenvoorziening zijn. Een actieve 
betrokkenheid op elkaar is een garantie op ‘gezondheidswinst’ en is het beste 
medicijn tegen de ziekmakende effecten van eenzaamheid.
Recht doen. Een hoopvolle agenda voor heel Nederland. CDA verkiezingsprogramma 2023-2027 
64  terug naar inhoudsopgave
8.10. Mensen met een beperking zijn mensen met een onbeperkt talent. Ze moeten 
zo veel als mogelijk moeten kunnen meedoen in de samenleving. We zetten fors 
in op emancipatie van mensen met een beperking. Zij moeten beter toegang 
krijgen tot openbaar vervoer, kantoren en publieke voorzieningen. Uiterlijk in 
2030 mag er geen onderscheid meer zijn in sportdeelname tussen mensen met 
een handicap (1,7 miljoen Nederlanders) en mensen zonder handicap. We 
schrappen onnodige keuringen bij het verkrijgen van een invalidekaart voor 
mensen met een beperking als door een arts is bekrachtigd dat deze beperking 
structureel is.
 
Terug naar het hart van de zorg
8.11. Artsen, verpleegkundigen, verzorgenden en paramedici willen vooral naast 
patiënten staan. Zij willen tijd hebben om voor- en nadelen van behandelingen 
goed te kunnen bespreken. Ze willen die werkwijze kiezen die het beste is voor 
patiënten en daarbij van elkaar leren. Zij kiezen voor passende zorg. Maar juist 
degenen die hierin vooropgaan, lopen risico’s. Vooral het risico minder omzet te 
maken dan de anderen. Minder doen, betekent minder omzet. Dat wil het CDA 
omkeren door de passende zorg en de manier van werken van de koplopers 
zichtbaar te maken als voorbeeld. Ook willen wij dat contracten met de 
zorgaanbieders zo worden vormgegeven dat passende zorg wordt beloond.
8.12. Er komt een omvangrijke operatie in de gehele zorg om verantwoordingsregels 
terug te dringen. In de thuiszorg, wijkverpleging, gehandicaptenzorg en de 
verpleeghuiszorg wordt het zogeheten ‘regelarme werken’ ingevoerd. Op die 
manier kost administratie minder tijd en blijft er meer tijd over voor het verlenen 
van zorg.
8.13. Er komt een forse opwaardering van het beroep én de zeggenschap van 
verpleegkundige en verzorgende. Zo gaan verpleegkundigen op gelijk niveau in de 
ziekenhuisorganisatie besturen als de medische staf.
8.14. We willen af van ingewikkelde aanbestedingsprocedures, verkeerde financiële 
prikkels en productietargets voor zover die leiden tot onnodige behandelingen. 
Toegankelijke zorg
8.15. Zorg wordt meer ingericht in de wijk en de buurt, met meer mogelijkheden voor 
maatwerk. Hierbij spelen huisartsen, paramedici, welzijnswerkers en 
wijkverpleegkundigen een onmisbare en centrale rol. 
Recht doen. Een hoopvolle agenda voor heel Nederland. CDA verkiezingsprogramma 2023-2027 
65  terug naar inhoudsopgave
8.15.1. Zo kunnen we bijvoorbeeld aan de slag met passende ondersteuning bij en 
informatie over anticonceptie voor niet-Nederlandstaligen en 
laaggeletterden. We verbeteren de toegankelijkheid van de zorg voor 
mensen in kwetsbare posities en dringen ongeplande en ongewenste 
zwangerschappen terug.
8.16. De niet-complexe acute zorg moet voor heel Nederland dichtbij en bereikbaar zijn 
en moet daarom behouden blijven voor regionale ziekenhuizen. 
8.17. Mentale gezondheid is net zo belangrijk als lichamelijke gezondheid. Zorg voor 
preventie, vroegsignalisering, en sterkere mentale gezondheid, zodat de ggz 
beschikbaar blijft voor mensen die het het hardste nodig hebben.
8.18. Academische ziekenhuizen en gespecialiseerde topcentra zullen zich meer richten 
op hun kerntaken. Algemene en laag-complexe zorg kan meer naar 
regioziekenhuizen, waarmee hun bestaanszekerheid binnen het stelsel wordt 
vergroot. Voor de continuïteit van kwalitatief goede en toegankelijke mondzorg is 
het noodzakelijk dat er in Nederland meer tandartsen worden opgeleid.
8.19. Om de zorg betaalbaar te houden en passende zorg te ondersteunen is meer 
samenwerking (en minder marktwerking) van belang zowel in de eerstelijnszorg als in 
de tweedelijns- en derdelijnszorg. Ten bate van het behoud van zorgvoorzieningen in 
de regio moet samenwerking tussen verschillende zorginstellingen, verzekeraars en 
overheden gestimuleerd en waar nodig mogelijk gemaakt worden.
8.20. Op dit moment wordt het financieel ontmoedigd als zorginstellingen onderling 
personeel uit wisselen. Toch kunnen deze vormen van samenwerking goed 
werken in de strijd tegen personeelstekorten. Daarom maken we de uitwisseling 
van personeel tussen zorgorganisaties en medische instellingen btw-vrij en bieden 
we meer ruimte voor regionale samenwerking zonder dat mededingingsregels dit 
belemmeren. Bij de inrichting van uitwisseling moeten medewerkers consequent 
betrokken zijn.  
8.21. Patiënten gaan over hun eigen gezondheidsdata. Het databeheer moet veel beter 
geregeld worden dan nu. De versterking is nodig omdat zich een heel nieuwe 
ontwikkeling aandient: grote techbedrijven gaan zich met onze gezondheid 
bemoeien op grond van door hen verzamelde data. Mensen moeten daarom 
beschermd worden tegen ondernemingen die veel geld willen verdienen aan de 
medische data van mensen. Zorgprofessionals moeten wel in het belang van de 
patiënt en behandeling gegevens kunnen delen zonder tegen doorgeslagen 
privacyregels aan te lopen.
 
Recht doen. Een hoopvolle agenda voor heel Nederland. CDA verkiezingsprogramma 2023-2027 
66  terug naar inhoudsopgave
Betaalbare zorg
8.22. Gezondheidszorg moet bereikbaar zijn en blijven. Het eigen risico is een goed 
instrument om de zorg betaalbaar te houden. Het mag echter niet leiden tot het 
mijden van noodzakelijke zorg. Er komen daarom geen verhogingen van eigen 
betalingen in de medische zorg en het eigen risico blijft gelijk. We evalueren 
daarnaast dit instrument. De huisartsenzorg blijft te allen tijde uitgezonderd van 
het eigen risico. De invloed van zorgverzekeraars met betrekking tot de 
verkrijgbaarheid van medicijnen wordt beperkt.
8.23. We willen een uitbreiding van het winstverbod in de zorg en willen dat medisch 
specialisten in loondienst komen.
8.24. Er komt een regulering op private equity in de zorg. Het is een groot goed dat de 
zorgsector voor het overgrote deel non-profit is. Publiek geld willen we zoveel 
mogelijk in de zorg houden. De sluipende toename van investeerders in de zorg 
vraagt om transparantie en borging van kwaliteit, waarbij de overheid meer regie 
moet nemen.
8.25. Zorgorganisaties zijn transparant over wie daadwerkelijk de touwtjes in handen 
heeft en hoe het met de financiën zit. Zorgfraude moet hard worden aangepakt. 
De mazen in de wet worden gedicht. De inspectie krijgt meer mogelijkheden om in 
te grijpen als de kwaliteit in het geding is.
8.26. Er komt een maximumnorm voor het aantal zzp’ers in zorgfuncties. Een 
verpleegkundige is geen ondernemer en we voorkomen een onnodige tweedeling 
in zorgfuncties.
8.27. Om minder afhankelijk te zijn van verre landen voor onmisbare medicijnen en 
medische hulpmiddelen willen we de productie van deze producten binnen 
Nederland of de Europese Unie stimuleren.
Medische ethiek
8.28. Het leven start met het wonder van een nieuw begin. Rondom nieuw leven spelen 
grote medische en medisch-technologische ontwikkelingen. Hierbij komen oude 
en nieuwe ethische vragen voor wetenschap, samenleving en overheid op tafel. 
Het CDA wil een maatschappelijk gesprek voeren over de grenzen en 
consequenties van deze ontwikkelingen. De overheid kan zo sturing geven vanuit 
het principe van fundamentele beschermwaardigheid van het leven.
8.29. Oud worden brengt vragen over de oude dag en levenseinde met zich mee. 
Hierover moeten we als samenleving in gesprek. Tot op heden staat in dat 
Recht doen. Een hoopvolle agenda voor heel Nederland. CDA verkiezingsprogramma 2023-2027 
67  terug naar inhoudsopgave
gesprek de ‘wilsverklaring’ en ‘voltooid leven’ voorop. Het CDA wil een beweging in 
gang zetten naar een ‘wensverklaring’. De stervenswens van ouderen is zeer 
veranderlijk en er kan eenzaamheid en financiële zorg achter schuilgaan. De taak 
van de overheid is het dan om leven te beschermen om goed samenleven vorm te 
geven. In een wensverklaring leggen ouderen vanuit zingevingsvragen hun zorgen, 
wensen en noden voor de oude dag en laatste levensfase vast.
8.30. We willen praktische problemen en onveilige situaties voor transgender personen 
oplossen. Een transgenderwet, zorgvuldig getoetst aan onze uitgangspunten, kan 
hier recht aan doen.
Recht doen. Een hoopvolle agenda voor heel Nederland. CDA verkiezingsprogramma 2023-2027 
68VEILIGE
OMGEVING
CDA verkiezingsprogramma 2023-2027 9  terug naar inhoudsopgave
Zware en ondermijnende criminaliteit zet onze rechtsstaat, het bestuur en de 
samenleving onder druk. De ongemakkelijke waarheid is dat de georganiseerde misdaad 
in hoog tempo verhardt en criminelen steeds jonger worden. Ons land is uitgegroeid tot 
een spil in de internationale drugshandel, waarin vergismoorden, afpersing en liquidaties 
op klaarlichte dag plaatsvinden. Criminelen hebben zich vanuit de grote steden verspreid 
over heel Nederland en zetten op het platteland hun criminele praktijken voort. De 
vermenging van boven- en onderwereld is zorgelijk. Het zogeheten Pact voor de 
rechtsstaat moet de drugscriminaliteit sterk terugdringen. We mogen absoluut niet 
buigen voor de ondermijning van onze samenleving.
Want voor een democratische rechtsstaat zijn orde, gerechtigheid en persoonlijke 
vrijheid de fundamentele rechtsprincipes. Het recht brengt orde in de samenleving: het 
wijst grenzen aan in het onderlinge verkeer, het probeert willekeur het hoofd te bieden 
en het ziet toe op een gelijke behandeling en een goede rechtsgang.
Het is een gezamenlijke verantwoordelijkheid om de orde en veiligheid in de samenleving 
te bewaken. Nodig is een verbond van burgers en bedrijven dat zich eensgezind met 
politie en justitie tegen de georganiseerde criminaliteit keert. In Nederland wordt recht 
gesproken en heeft iedereen toegang tot het recht. We investeren in de kansen en 
bestaanszekerheid in de meest kwetsbare wijken van ons land. We continueren het 
Nationaal Programma Leefbaarheid en Veiligheid. Voorop staat het voorkomen dat 
mensen in de fout gaan. Werk en school moeten altijd een beter perspectief op een goed 
leven bieden dan een criminele carrière. Het strafrecht is het laatste redmiddel.
Onze CDA-plannen 
Aanpak georganiseerde misdaad en drugs 
9.1. Regels en wetten worden gehandhaafd. Wanneer we dat niet doen, treedt 
normvervaging op en doen we afbreuk aan de gemeenschap die we samen willen 
zijn. Er komt een einde aan het gedoogbeleid van harddrugsbezit. We moeten af 
van de normalisering van drugs(gebruik) en willen de ‘gebruikershoeveelheden’ 
afschaffen. Gepakt worden met harddrugs levert in ieder geval een boete op. 
Geen pil wordt gedoogd, ook niet in de grotere steden. Door middel van 9. VEILIGE OMGEVING
Recht doen. Een hoopvolle agenda voor heel Nederland. CDA verkiezingsprogramma 2023-2027 
70  terug naar inhoudsopgave
drugspreventieplannen willen we de samenleving bewust maken van de zware 
criminaliteit en de schade aan de gezondheid die zich schuilhoudt achter elke 
gram harddrugs. 
9.2. We handhaven het illegale karakter van softdrugs en willen de locaties waar 
coffeeshops gevestigd zijn, herzien. Omdat een joint voor een habbekrats te koop 
is, terwijl een pakje sigaretten zwaar belast wordt, voeren we naar Duits voorbeeld 
een hasj-heffing in. Van de opbrengst zetten we 100 miljoen euro in om 
drugsgebruik te ontmoedigen.
9.3. Wij willen voor de zwaarste criminelen een gevangenisregime naar Italiaans 
voorbeeld. Eenzame opsluiting en lange gevangenisstraffen om de macht en 
invloed van criminelen te breken. 
9.4. Voor minder zware criminaliteit komt er meer aandacht voor opleiding en vorming 
om recidive te voorkomen. Ook de keuze voor een taakstraf in plaats van een 
korte gevangenisstraf kan bijdragen aan het voorkomen van verval in criminaliteit. 
Minimumstraffen passen niet bij een dergelijke gepersonaliseerde aanpak.
Jeugdcriminaliteit en criminaliteit 
9.5. Aan criminelen is een zware slag toegebracht met het kraken van versleutelde 
telefoons. En toch maken we het werk voor agenten en rechercheurs onnodig 
moeilijker door overdreven privacy-eisen. Als wij moeten kiezen tussen wetgeving 
die de aanpak van kinderpornografie makkelijker maakt en het belang van privacy, 
dan komt het kind op de eerste plek. De Wet gegevensverwerking door 
samenwerkingsverbanden moet het mogelijk maken om informatie sneller te 
delen tussen overheden en veiligheidspartners in de aanpak van criminaliteit.
9.6. Het MKB in Nederland ondervindt veel schade van cybercriminaliteit. Ransomware 
aanvallen kunnen bijvoorbeeld verstrekkende gevolgen hebben voor kleine 
bedrijven. Het CDA wil dat het MKB wordt ondersteund in het verbeteren van de 
digitale veiligheid.
9.7. We gaan de impact van cybercrime tegen door criminelen het zo moeilijk mogelijk 
te maken en blijven werken aan het vergroten van de cyberweerbaarheid van alle 
Nederlanders. 
9.8. Crimineel verdiend vermogen wordt zichtbaar afgepakt en teruggegeven aan de 
wijken die onder hun invloed hebben geleden.
9.9. Jeugd en gezinnen die vatbaar zijn voor criminaliteit moeten eerder in beeld zijn 
zodat direct passende hulp en begeleiding kan worden geboden. Jongeren die 
Recht doen. Een hoopvolle agenda voor heel Nederland. CDA verkiezingsprogramma 2023-2027 
71  terug naar inhoudsopgave
vatbaar zijn voor criminaliteit staan te vaak op een wachtlijst voor (zorg-)
instellingen, waardoor de ellende zich herhaalt of verzwaart. Deze jongeren 
krijgen prioriteit en waar nodig breiden we de capaciteit uit.
9.10. Er komt meer aandacht voor femicide en stalking waarbij sterk wordt ingezet op 
preventie door signalering en het tijdig inschakelen van hulp voor slachtoffer en 
(potentiële) dader. De rol van de omgeving wordt hier ook in meegenomen.
9.11. We pakken de uitbuiting van vrouwen en mensenhandel hard aan, ook in de 
vergunde prostitutie. De leeftijdsgrens voor prostitutie gaat omhoog naar 21 jaar, 
er komt een pooierverbod en we verzwaren de verantwoordelijkheid van klanten. 
Er komt meer geld voor uitstapprogramma’s en andere hulpverlening om 
prostituees een betere toekomst te bieden. Wij treden streng op tegen seksueel 
misbruik, intimidatie en seksueel grensoverschrijdend gedrag. Daarom 
herbenoemen we na 2025 een regeringscommissaris seksueel geweld en seksueel 
grensoverschrijdend gedrag, zodat er ook na 2025 breed ingezet blijft worden op 
preventie, signalering en slachtofferhulp.
9.12. De 99% van de supporters die naar een voetbalwedstrijd komen en zich 
fatsoenlijk gedragen lijdt onder de raddraaiers die de sfeer verzieken. Daarom 
komt er een effectieve digitale meldplicht voor ‘supporters’ met een 
stadionverbod. Ook moeten middelen als gezichtsherkenning makkelijk ingezet 
kunnen worden bij voetbalwedstrijden Individuele relschoppers worden sneller 
(strafrechtelijk) gestraft.
9.13. Politie, justitie en de instituties van onze rechtsstaat verdienen respect en gezag. 
Majesteitschennis wordt weer strafbaar. Het beledigen en hinderen van agenten 
en hulpverleners wordt zwaarder bestraft. Er zal hard worden opgetreden tegen 
bedreigingen richting politici en bestuurders.
Capaciteit van politie en justitie 
9.14. We willen een eerlijkere verdeling van de capaciteit van politie, Openbaar Ministerie 
en de rechtspraak over heel Nederland. Met meer aandacht voor (grens)regio’s die 
een spil zijn in het internationale drugscircuit, zoals het lange grensgebied van 
Limburg. De capaciteit moet optimaal gericht zijn op het bestrijden van misdaden 
die de maatschappij ontwrichten.  Gemeenten moeten de financiele mogelijkheid 
krijgen om de capaciteit van de BOA’s uit te breiden. Zij dragen zorg voor de aanpak 
van de kleine criminaliteit op straat, zodat er voor de politie meer tijd komt voor de 
grotere zaken. Een goede samenwerking is daarbij essentieel. 
Recht doen. Een hoopvolle agenda voor heel Nederland. CDA verkiezingsprogramma 2023-2027 
72  terug naar inhoudsopgave
9.15. Tegenover de georganiseerde criminaliteit moet een georganiseerde overheid 
staan. De afgelopen regeerperiode is daarom mede dankzij het CDA substantieel 
meer geïnvesteerd in politie en justitie. Het extra geld voor politie en justitie blijft 
behouden zodat de strafrechtketen van politie, justitie en de rechterlijke macht 
zich verder kan ontwikkelen. 
9.16. Samen met de politie, boa’s en wijkagenten vergroten we de politie-inzet op 
straat. Personen met verward of onbegrepen gedrag brengen we onder bij 
hulporganisaties in plaats van bij de politie. Bodycams worden onderdeel van de 
standaarduitrusting van politieagenten en boa’s, waardoor bij delicten deze 
beelden direct als bewijsmiddel in de rechtszaal kunnen worden gebruikt. 
Personen met verward of onbegrepen gedrag brengen we onder bij 
hulporganisaties in plaats van bij de politie. Op deze manier staat niet het 
vervolgen, maar verzorgen voorop. 
9.17. De toegang tot het recht mag niet afhankelijk zijn van je portemonnee. We zetten 
daarom de verlaging van de griffierechten, de investering in extra rechters en de 
extra gelden voor de sociale advocatuur door.
9.18. We verspillen kostbare capaciteit van de rechtsspraak aan bureautjes die geld 
verdienen aan ‘no cure no pay’-zaken en beroepsprocedures tegen te late 
beslissingen. We pakken hun verdienmodel aan en maken het makkelijker voor 
burgers om zelf te procederen tegen bijvoorbeeld een parkeerbon. Er gaat geld 
van beleidsmakers naar de uitvoeringsorganisaties, zodat zij sneller kunnen 
beslissen.
9.19. Seksuele geaardheid is aangeboren en dus geen mentale stoornis. Daarom komt 
er een wettelijk verbod op ‘conversietherapie’.
Recht doen. Een hoopvolle agenda voor heel Nederland. CDA verkiezingsprogramma 2023-2027 
73VERANTWOORDE
MIGRATIE 
CDA verkiezingsprogramma 2023-2027 10  terug naar inhoudsopgave
 
Rechtvaardig migratiebeleid betekent dat Nederland enerzijds een veilige haven moet 
zijn voor mensen op de vlucht en in nood, maar anderzijds dat rekening gehouden moet 
worden met de draagkracht en het integratievermogen van de samenleving. Dat vereist 
meer grip op migratie. De demografische groei van ons land komt volledig voor rekening 
van migratie. Nergens ter wereld kan migratie ongeremd zijn. De wereld telt miljoenen 
mensen die om allerlei redenen hun geboortegrond hebben verlaten. In Nederland komt 
er door de komst van arbeidsmigranten en asielmigranten elk jaar een stad als Breda bij. 
Dat zet druk op de woningmarkt, het onderwijs, de jeugdzorg en de zorg. We lopen tegen 
de grenzen van het haalbare aan.
Rechtvaardig migratiebeleid maakt onderscheid tussen asielmigranten en 
arbeidsmigranten. Arbeidsmigratie ontstaat als gevolg van vraag en aanbod op de 
arbeidsmarkt. Voor asielmigratie geldt iets heel anders. Asielmigratie is niet gebaseerd 
op vraag en aanbod of op een afgewogen keuze. Vluchten is een noodgedwongen stap, 
of het nu vanwege de burgeroorlog in Syrië of een misdadig regime in Eritrea is. Europa 
heeft als open en welvarende samenleving een grote aantrekkingskracht op mensen die 
zoeken naar een veilig oord.
Rechtvaardig migratiebeleid heeft weet van de andere kant van de grens. Van het 
onrecht, de nood en de schrijnende schendingen van mensenrechten elders ter wereld. 
Het migratievraagstuk kan niet zonder Afrika en het Midden-Oosten worden opgelost. En 
Afrika en het Midden-Oosten kunnen niet zonder Europa.
Rechtvaardig migratiebeleid kan tot slot niet zonder een rechtvaardig integratiebeleid. 
Het is zowel in het belang van nieuwkomers als van de Nederlandse samenleving om 
een veeleisend integratiebeleid te voeren, juist om perspectief op een menswaardige 
toekomst te kunnen bieden. Ook dat is recht doen. Willen we de waarden van de 
rechtsstaat en de grondregels van de samenleving, zoals vrijheid, respect en 
verdraagzaamheid, behouden, dan zullen we afscheid moeten nemen van 
cultuurrelativisme. Een integratiebeleid gericht op cultureel draagvlak voor de 
grondrechten en -waarden kan verbindend werken over religieuze en culturele grenzen 
heen.10. VERANTWOORDE MIGRATIE
Recht doen. Een hoopvolle agenda voor heel Nederland. CDA verkiezingsprogramma 2023-2027 
75  terug naar inhoudsopgave
Onze CDA-plannen
Integratie
10.1. Nederland is een gemeenschap. Van nieuwkomers wordt beheersing van de 
Nederlandse taal geëist. In Nederland zijn de westerse waarden als vrijheid, 
respect en tolerantie voor andersdenkenden het uitgangspunt. Daarbij kunnen 
migranten rekenen op onze steun in een ambitieus integratiebeleid. Goed taal- en 
cultuuronderwijs wordt van meet af aan gecombineerd met een basisbaan of 
ander werk. Kansrijke asielzoekers krijgen na drie maanden toegang tot de 
arbeidsmarkt, om inzet van talent en integratie te bevorderen. 
10.2. Om de integratie te versterken is een betere lokale verbinding met de 
samenleving cruciaal. Gemeenten tonen solidariteit met Ter Apel en dragen 
allemaal naar vermogen bij aan asielopvang en de huisvesting van statushouders 
en daarvoor is de spreidingswet noodzakelijk. Gemeenten huisvesten asielzoekers 
zoveel mogelijk in kleinschalige vorm, in verbondenheid met de lokale 
gemeenschap.
 
Asielmigratie
10.3. Inhumane mensensmokkel moet worden beëindigd. In de toekomst komen 
asielmigranten idealiter op uitnodiging naar de EU (het zogeheten Canadees 
model). Daarvoor is het noodzakelijk dat we nu afspraken maken met landen aan 
de Europese buitengrens om irreguliere migratie tegen te gaan en terugkeer te 
bevorderen op basis van internationale verplichtingen. De UNHCR of een Europese 
asielinstantie beoordeelt en coördineert dan de opvang van vluchtelingen. 
10.4. Tot die tijd is invoering van de Europese buitengrensprocedure nodig zodat 
asielzoekers met een ‘kansrijke’ asielaanvraag snel vanuit de Europese-solidariteit 
herplaatst kunnen worden en asielzoekers met een afgewezen aanvraag direct 
terugkeren. De mensen die via eigen routes Nederland bereiken, komen ook in de 
buitengrensprocedure zoals we die nu ook al kennen op Schiphol. Het brede 
Europese asielpact dient zo snel mogelijk van kracht te worden. Nederland voert 
samen met andere Europese landen een actief beleid om ervoor te zorgen dat de 
opvanglocaties in de regio geen uitzichtloze kampen zijn maar echte asielsteden 
waar vluchtelingen zich met goed onderwijs en economische activiteiten kunnen 
voorbereiden op een nieuwe fase in hun leven, inclusief hulp om terugkeer naar 
het geboorteland mogelijk te maken.
Recht doen. Een hoopvolle agenda voor heel Nederland. CDA verkiezingsprogramma 2023-2027 
76  terug naar inhoudsopgave
10.5. Voor mensen in nood moet er plek zijn. We kiezen daarom voor een twee-status-
stelsel waarin we het internationaal vastgelegde onderscheid maken tussen 
permanente vluchtelingen en mensen die tijdelijk bescherming zoeken. 
10.6. In lijn met het EU-recht worden asielvergunningen tijdelijk. Na vijf jaar kan een 
beroep gedaan worden op een permanent verblijfsrecht met de daarbij 
behorende eisen die gericht zijn op deelname aan de samenleving. De 
verantwoordelijkheid om gezinshereniging mogelijk te maken brengen we in lijn 
met de Europese verplichting dat nareizen alleen mogelijk is voor het kerngezin, 
minderjarige kinderen en meerderjarige kinderen wanneer medische redenen 
voor deze laatstgenoemde groep daar aanleiding toe geven. In tijden van 
migratiestromen die de draagkracht van de opvang en de samenleving 
overvragen, zoals vorig jaar in ter Apel, zijn andere noodmechanismes in lijn met 
het EU-recht mogelijk die tijdelijk de instroom kunnen beperken.
10.7. Op Europees niveau steunen we Afrika om de economische en sociale kansen op 
het eigen continent te vergroten. De oorzaken van migratie worden aangepakt 
door proactief te bemiddelen bij conflicten, het ondersteunen van fragiele landen 
en te zorgen dat bedrijven hun belastingplicht in armere landen niet ontlopen 
door geldstromen via Nederland te laten lopen.
10.8. Een deel van de huidige problematiek komt doordat we het COA en IND hebben 
uitgekleed en het aantal opvangplekken hebben afgeschaald. Recht doen aan 
mensen betekent ook sneller duidelijkheid bieden. Daarvoor investeren we in de 
uitvoeringskracht van het COA en het IND. Procedures moeten korter worden en 
bezwaarprocedures beperkt waarbij het van belang is dat er een effectiever 
terugstuurbeleid komt. ‘Veiligelanders’ zetten we met voorrang uit en overlastgevers 
worden ongewenst verklaard, om capaciteit en draagvlaak te behouden voor de 
kansrijke asielzoekers die we versneld perspectief kunnen bieden.
Arbeidsmigratie
10.9. We willen toe naar een veel gerichter beleid op het gebied van arbeidsmigratie 
met meer oog voor brede welvaart, waarbij we per sector kijken wat nodig is en 
draagkracht in de wijken centraal staat. Arbeidsmigratie legt de grootste druk in 
aantallen op onze samenleving. Nederland is wat ons betreft geen 
ongecontroleerd economisch immigratieland. Nederland moet zelf meer invloed 
kunnen hebben op hoeveel arbeidsmigranten hier komen werken vanuit andere 
landen. Hiervoor gaan we in Europa het debat aan.
Recht doen. Een hoopvolle agenda voor heel Nederland. CDA verkiezingsprogramma 2023-2027 
77  terug naar inhoudsopgave
10.10. De druk op onze publieke voorzieningen is te hoog en de misstanden rond 
laagbetaalde arbeidsmigranten uit Oost-Europa zijn Nederland-onwaardig. De 
lusten voor een deel van het bedrijfsleven, de lasten voor de samenleving, vaak in 
andere gemeenten dan waar gewerkt wordt: dat mogen we niet accepteren. ‘Geen 
bed, geen business’. We voeren daarom onverkort de aanbevelingen van het 
rapport Geen tweederangsburgers van de commissie-Roemer uit. Zo moet een 
verhuurdersvergunning worden ingevoerd, krijgen uitzendbureaus een meldplicht 
bij ongelukken en moeten werkgevers de arbeidsmigranten verplicht registreren.
10.11. We voeren een effectieve, randvoorwaardelijke bedrijfseffectrapportage uit in 
iedere gemeente: voordat een bedrijf zich ergens vestigt, moet aan de juiste 
voorwaarden worden voldaan. Hiermee voorkomen we nieuwe distributiecentra 
die vooral werken met laagbetaalde arbeidsmigranten, maar verder nauwelijks 
iets toevoegen. Zo gaan we ongewenste druk op de samenleving tegen, zonder 
dat dit bedrijvigheid in de weg zit die past bij de bewuste keuzes over onze 
economie van de toekomst. 
10.12. Een strenge regeling voor circulaire arbeidsmigratie van buiten de EU voor 
seizoensarbeid, naar Frans voorbeeld, kan onderdeel zijn van de afspraken met 
landen rond Europa waarmee we brede migratiedeals willen afspreken. Daarbij 
krijg je alleen opnieuw een tijdelijke vergunning om hier te komen werken als je je 
na afloop van het seizoenswerk bij de Nederlandse ambassade in je eigen land 
hebt afgemeld.
10.13. Daarnaast spitsen we de zogenaamde kennismigrantenregeling (de 30%-regeling, 
waarbij 30% van het loon belastingvrij uit te betalen is) meer toe op mensen die 
we echt nodig hebben, zoals ICT’ers, technici en beroepen die noodzakelijk zijn 
voor de klimaattransitie.  
10.14. We investeren extra in de capaciteit van de Nederlandse Arbeidsinspectie om 
misstanden rond arbeidsmigranten sneller op te sporen en harder aan te pakken. 
Daarnaast zetten we Europees in op versterking van het mandaat van de 
European Labour Authority. We gaan actief op zoek naar het dichten van de 
mazen in EU-wetgeving om schijnconstructies met de detachering van 
derdelanders tegen te gaan.
Recht doen. Een hoopvolle agenda voor heel Nederland. CDA verkiezingsprogramma 2023-2027 
78  terug naar inhoudsopgave
10.15. We investeren in nieuwe technologieën, innovatie en automatisering. We zetten 
subsidies en fiscale faciliteiten gerichter in, om geleidelijk minder afhankelijk te 
worden van laagbetaalde krachten uit het buitenland en meer bewuste keuzes te 
maken ten aanzien van onze economie, arbeidsmarkt en samenleving.
10.16. We pakken onbetrouwbare uitzendbureaus aan met een nieuw toelatingsstelsel 
onder strenge voorwaarden, om hun verdienmodel rond laagbetaalde arbeid 
onderuit te halen en de arbeidsomstandigheden van arbeidsmigranten te 
verbeteren. 
Recht doen. Een hoopvolle agenda voor heel Nederland. CDA verkiezingsprogramma 2023-2027 
79INTERNATIONALE
SOLIDARITEIT
CDA verkiezingsprogramma 2023-2027 11  terug naar inhoudsopgave
De wereld om ons heen is turbulent. Door de oorlog in Europa staat de solidariteit, onze 
waarden en onze manier van leven op ons continent onder druk. De oorlog vraagt veel 
van ons allemaal en stelt de EU voor nieuwe opgaven. Wij steunen Oekraïne net zo lang 
tot het wint. Omdat hun strijd ook om onze vrijheid gaat.
De Russische invasie van Oekraïne heeft duidelijk gemaakt dat Europa zijn economische 
en culturele vrijheid en veiligheid niet meer kan uitbesteden aan andere wereldmachten. 
Europa kan voor zijn energievoorziening niet afhankelijk zijn van onbetrouwbare staten 
als Rusland en het mag zijn havens, technologie en know-how niet in de uitverkoop aan 
China doen. 
Het verwijt van ‘Alles is de schuld van Brussel’ kan niet meer. Om in vrijheid en 
verbondenheid te kunnen leven hebben we een sterke Europese Unie nodig, waarin 
Nederland een betrouwbare bondgenoot is. Zonder EU vinden we geen oplossing voor 
de grote uitdagingen op het gebied van klimaat en migratie. Daarom willen wij bij de 
opbouwende krachten in Europa behoren en zijn wij niet snel tevreden. Als het CDA 
kritisch is op ‘Brussel’, komt dat dan ook voort uit ongeduld om een onvermogen tot 
krachtige besluitvorming of om een hang naar complexe regelgeving, doorschieten in 
marktdenken en het op de stoel van lokale, regionale of landelijke overheden gaan 
zitten. 
Onze CDA-plannen
Europese Unie
11.1. Als CDA staan wij voor een sterke Europese Unie die zacht naar binnen is en hard 
naar buiten. Dat betekent waar nodig in uitzonderlijke gevallen maatwerk voor de 
lidstaten, zoals in het geval van de natuurherstelwet die een nieuwe stikstofcrisis 
kan zijn voor een dichtbevolkt land als Nederland. Een sterke EU betekent een 
Unie die als waardengemeenschap stevig opereert op het gebied van veiligheid. In 
de EU heffen we daarom het veto op buitenlands beleid op bij het veroordelen 
van mensenrechtenschendingen en het opstellen van sanctielijsten. Zo 
voorkomen we dat één lidstaat kritiek op en sancties tegen landen als China en 
Rusland kan tegenhouden.11. INTERNATIONALE SOLIDARITEIT
Recht doen. Een hoopvolle agenda voor heel Nederland. CDA verkiezingsprogramma 2023-2027 
81  terug naar inhoudsopgave
11.2. Een sterk Europa is strategisch autonoom en concurrerend op de wereldmarkt. 
Dat betekent dat Europa niet afhankelijk is van onbetrouwbare staten als Rusland 
voor haar energie, of zijn havens of technologie in de uitverkoop doet aan China. 
Europa voert een strategische industriepolitiek door zoveel mogelijk zelf te 
voorzien in de vitale levensbehoeften van deze eeuw, van voedselzekerheid tot 
medische producten, geavanceerde chips en energie. Waar dit niet mogelijk is 
streven we naar een gebalanceerde wederzijdse afhankelijkheid. Daarvoor is het 
nodig dat we onze bedrijven en onze markt beter beschermen tegen oneerlijke, 
vaak door de staat gefinancierde, concurrentie van buiten de EU. Wij streven naar 
digitale Europese soevereiniteit. 
11.3. Op Europees niveau investeren we in de economie van de toekomst. In 
bijvoorbeeld Artificial Intelligence, fotonica, quantumtechnologie en biotech. 
Nederland neemt actief deel in Europese initiatieven en samenwerkingsverbanden 
die de economie van de toekomst versterken.  
11.4. Landen die lid willen worden van de EU zullen aan onze voorwaarden van 
democratie, rechtsstaat en burgerschap moeten voldoen.  Landen die al lid zijn 
van de EU die lak hebben aan de rechtsstaat worden stevig aangepakt. Zij worden 
gekort op EU-fondsen of verliezen hun stemrecht in de EU-raden. Verplichte 
uittreding uit de EU is de ultieme sanctie.
11.5. Verdere uitbreiding van de Europese Unie heeft wat het CDA betreft ook 
consequenties voor de mate van integratie die gezamenlijk mogelijk is. Meer 
landen betekent meer werken in kopgroepen of regionale clusters, meer 
maatwerk en diversiteit tussen de lidstaten. 
Wereldwijd 
11.6. Een klein land aan zee zal altijd de blik op de wijde wereld gericht moeten hebben. 
Wij gaan strategische allianties aan met andere Europese landen buiten de EU en 
versterken huidige samenwerkingen, bijvoorbeeld met landen aan de Noordzee. 
We investeren in sterkere banden met meer democratische landen in heel de 
wereld. Als land moeten wij extra oog hebben voor de Caribische eilanden, 
Indonesië en Suriname, waarbij we deze landen willen versterken en tegelijkertijd 
fouten uit het historische verleden erkennen.
11.7. Ontwikkelingssamenwerking moet juist vanuit medemenselijkheid en effectiviteit 
meer gericht worden op harmonische groei en kansen.  Om dit mogelijk te maken 
zet het CDA ook wereldwijd in op ruimte voor een sterk maatschappelijk 
Recht doen. Een hoopvolle agenda voor heel Nederland. CDA verkiezingsprogramma 2023-2027 
82  terug naar inhoudsopgave
middenveld, dat bijdraagt aan innovatieve oplossingen, in partnerschap met 
bedrijven, onderzoeksinstellingen en overheden. Na aandringen van het CDA 
heeft Nederland nu een Afrikastrategie. Verdergaande economische 
samenwerking en investeringen in Afrika en het Midden-Oosten zijn een goede 
manier om perspectief op het eigen continent te vergroten en economische 
migratie naar Europa te voorkomen. Daarnaast streven we ernaar om de 
investeringen in ontwikkelingssamenwerking weer naar het niveau van 0,7% van 
het BNI te brengen. Ook maximeren we de eerstejaars asielkosten die ten laste 
komen van het ontwikkelingsbudget, zodat dit budget stabiel blijft en onzekerheid 
wordt voorkomen. Natuurlijk blijven we bijdragen aan acute hulp, via bijvoorbeeld 
het Wereldvoedselprogramma.
11.8. Geloofsvrijheid is een speerpunt van ons buitenlandbeleid. Wij bouwen door aan 
een internationale coalitie tegen geloofsvervolging. Christenen vormen wereldwijd 
de meest vervolgde groep gelovigen. Het beschermen van mensenrechten, 
waaronder geloofsvrijheid, vrijheid van meningsuiting en gelijke rechten voor 
LHBTIQ+’ers, is een speerpunt van ons buitenlandbeleid. Wij bouwen door aan een 
internationale coalitie tegen elke vorm van vervolging en ongelijke behandeling. De 
positieve ontwikkelingen van de 17 duurzame ontwikkelingsdoelen van de 
Verenigde Naties blijven wij monitoren, zowel landelijk als wereldwijd. 
11.9. In het Midden-Oosten Vredesproces blijft Nederland zich inzetten voor de 
tweestaten oplossing en het verbeteren van de samenwerking tussen Israëliërs en 
Palestijnen.
 
Defensie
11.10. Als betrouwbare bondgenoot leggen we de NAVO-norm van 2% als bodem in de 
wet vast. Nieuwe geopolitieke uitdagingen vereisen dat Europa meer 
verantwoordelijkheid neemt voor de veiligheid van het eigen continent. 
Verdergaande integratie van Europese krijgsmachten is noodzakelijk. Het CDA is 
tegen een Europees leger, maar wel voorstander van een sterkere Europese pijler 
binnen de NAVO die zelfstandig kan opereren. Het mandaat tot inzet van de 
krijgsmacht blijft bij de nationale regeringen en parlementen. Het CDA is vóór 
intensievere samenwerking op het gebied van defensie binnen de Europese Unie. 
Met Europese coördinatie willen wij gezamenlijk investeren in de Europese 
defensie-industrie, meer inzetten op gezamenlijke inkoop van materialen en meer 
defensieoefeningen doen met andere Europese landen.
Recht doen. Een hoopvolle agenda voor heel Nederland. CDA verkiezingsprogramma 2023-2027 
83  terug naar inhoudsopgave
11.11. Het is onze morele plicht om Oekraïne te blijven steunen in hun strijd voor 
vrijheid. Oekraïne verdient een bijzonder behandeling in ons defensie- en 
buitenlandbeleid, met samenwerking gericht op verdediging en wederopbouw via 
een Marshallplan. Wij dragen actief bij aan het ondersteunen van Oekraïne en de 
andere kandidaatlidstaten op de Westelijke Balkan om te voldoen aan de zware 
eisen die we stellen voor toetreding tot de EU. We ondersteunen Oekraïense 
jongeren in Nederland in opleiding en vakmanschap, zodat ze straks een bijdrage 
kunnen leveren aan het opbouwen van het land.
11.12. Het CDA draagt veteranen een warm hart toe. Veteranen verdienen blijvende 
erkenning, waardering en nog betere zorg. 
11.13. Er is een acute bedreiging van de stroom- en internetkabels en pijpleidingen op 
de Noordzeebodem waartegen Defensie ons met voorrang moet beschermen. 
Hierbij is dringend betere samenwerking nodig met de landen om ons heen, 
Nederland moet hierin het voortouw nemen. 
Recht doen. Een hoopvolle agenda voor heel Nederland. CDA verkiezingsprogramma 2023-2027 
84RECHTVAARDIG
BESTUUR
CDA verkiezingsprogramma 2023-2027 12  terug naar inhoudsopgave
Kan de overheid de problemen van deze tijd nog wel oplossen? Het is een ongemakkelijke 
vraag die steeds vaker wordt gesteld. Ongemakkelijk omdat voor veel mensen de 
overheid zelf meer het probleem dan onderdeel van de oplossing is geworden. En 
ongemakkelijk omdat de overheid door anderen teveel wordt gezien als de oplossing 
voor alles. Ondanks dat er elke dag heel veel goed gaat, is de menselijke maat wel uit 
zicht geraakt. De afgelopen jaren is de overheid verschillende malen ernstig tekort 
geschoten; de Groningers, de boeren en de toeslagenouders werden het gezicht van die  
vervreemding tussen Den Haag en de samenleving.
De crisis in het openbaar bestuur is het gevolg van een veranderend krachtenveld tussen 
overheid, markt en samenleving. Er heeft sinds de jaren tachtig een omslag plaatsgevonden 
van een overheid die de maakbaarheid van de samenleving predikte naar een overheid 
die uitging van de zelfredzame en calculerende burger. Publieke taken werden op afstand 
gezet en de rol van de overheid verkleind. Maar in plaats van het teruggeven van echte 
verantwoordelijkheden verstevigde de overheid haar greep door  een stortvloed aan 
protocollen, uitvoeringstoetsen, toezicht, prestatieafspraken en evaluaties. Met ongekend 
onrecht als gevolg.
Overheid en burgers moeten op zoek naar een nieuwe verhouding. Een rechtvaardiger 
bestuur vraagt om drie bewegingen. Ten eerste herstelt de overheid haar fouten richting 
de toeslagenouders en de Groningers. We voorkomen dat dezelfde fouten opnieuw 
worden gemaakt. Ten tweede is een versterkt lokaal georganiseerd bestuur nodig. 
Nederland wordt niet van bovenaf bestuurd vanuit Den Haag. In de samenleving groeit 
en bloeit veel meer dan ‘Den Haag’ denkt en ziet. De gemeente, die dichtbij mensen staat, 
is voor ons de eerste overheid. En overheidsinstanties moeten zo veel mogelijk verspreid 
zijn over het land. Ten derde herstellen we de uitvoeringskracht van het openbaar 
bestuur. We schrappen regels en protocollen die ambtenaren en mensen met goede 
bedoelingen in de weg zitten en we maken meer maatwerk en verschil in beleid mogelijk.
Onze CDA-plannen
Snelle maatwerkoplossing voor toeslagenouders
12.1. De Rijksoverheid is er nog altijd niet in geslaagd om alle toeslagenouders te 12. RECHTVAARDIG BESTUUR
Recht doen. Een hoopvolle agenda voor heel Nederland. CDA verkiezingsprogramma 2023-2027 
86  terug naar inhoudsopgave
compenseren. De huidige aanpak leidt tot jarenlange onzekerheid en veel 
bureaucratie, die al honderden miljoenen belastinggeld heeft gekost. In dit tempo 
duurt afhandeling van de hersteloperatie tot 2030. We kiezen voor een aanpak 
waarin maatwerk en de mens vooropstaan. Dat betekent dat toeslagenouders op 
een locatie dicht bij huis in een keer hun verhaal doen, dat de materiële schade 
(kwijtraken huis, schulden) wordt gecompenseerd door de Belastingdienst en dat 
immateriële ondersteuning wordt geboden door de gemeenten (hulp bij werk, 
gezondheid, gezin). We gaan daarbij uit van een korte doorlooptijd van enkele 
weken in plaats van jaren en van vertrouwen, met steekproefsgewijze controles 
om misbruik tegen te gaan. Mensen die niet gedupeerd zijn, krijgen sneller een 
definitieve afwijzing, zodat gedupeerden eerder worden geholpen. Ook komen we 
niet met extra regelingen die nauwelijks uitvoerbaar blijken en de hersteloperatie 
verder laten vastlopen. We hebben aandacht in de hersteloperatie voor de 
gedupeerde kinderen.
Het inlossen van de ereschuld aan Groningen
12.2. We leggen wettelijk vast dat het schadeherstel, het funderingsschadeherstel en de 
versterkingsoperatie In Groningen en delen van Drenthe koste wat kost en voor 
zolang als dat nodig is (zonder eindtermijn) uitgevoerd zal worden. . Schade aan 
woningen wordt daarbij op zo’n manier hersteld, dat bij toekomstige bevingen 
nieuwe herhaalschade voorkomen wordt. Van schade tot 60.000 euro hoeft niet 
meer te worden aangetoond dat die door gaswinning komt. Dat betreft 99 
procent van de huizen met schade. De complexe gevallen worden versneld en met 
maatwerk samen met de bewoner opgelost. 
12.3. Wij willen dat de Groningse kinderen weer vertrouwen krijgen in de toekomst in 
hun provincie. Wij blijven ruimhartig in de toekomst van Groningen investeren, de 
regio waaraan Nederland decennialang vele miljarden verdiende. Zo zal er 
ruimhartig worden geinvesteerd in mobiliteit, de Nedersaksenlijn en de Lelylijn, 
maar ook in een sociale agenda voor Groningen en het behoud van buurthuizen, 
busverbindingen en andere voorzieningen. 
Lokaal georganiseerd bestuur
12.4. We geven gemeenten voldoende geld om te kunnen investeren in bibliotheken, 
bushaltes, zwembaden buurthuizen en goede scholen voor onze kinderen. Want 
eenmaal weg, komen deze voorzieningen niet snel meer terug en zonder plekken 
Recht doen. Een hoopvolle agenda voor heel Nederland. CDA verkiezingsprogramma 2023-2027 
87  terug naar inhoudsopgave
om elkaar te ontmoeten, neemt de verbinding af. Om die reden draaien wij de 
opschalingskorting vanaf 2026 in het Gemeentefonds terug en investeren we 
extra in de lokale overheid. 
12.4.1. Als gemeenten nieuwe wetten -denk bijvoorbeeld aan de Europese wetten 
op het gebied van digitalisering- of regelingen moeten uitvoeren krijgen zij 
hiervoor ook de middelen. 
12.4.2. Hierbij wordt ook rekening gehouden met de behoeften van de drie 
bijzondere gemeenten in het Caribisch gebied (Bonaire, Saba en Sint 
Eustatius), zodat de burgers die daar wonen eerlijke kansen voor 
maatschappelijke ontwikkeling krijgen.
12.5. We geven gemeenten ook meer vrijheid voor de uitvoering van taken, zoals de 
bijstand en participatiewet. Met die ruimte kunnen ze meer maatwerk leveren. We 
maken helder welke taken door de gemeenten kunnen worden vervuld en wat de 
rijksoverheid doet. Daarbij geldt als vuistregel: zoveel mogelijk lokaal en 
decentraal, tenzij het alleen centraal kan. Als een taak te ingewikkeld is voor een 
kleine gemeente, dan kunnen deze taken door de provinciale of regionale 
samenwerkingsverbanden worden gedaan.
12.6. De overheid moet letterlijk dichtbij zijn; ze is van ons allemaal. We stoppen 
daarom met gedwongen gemeentelijke herindelingen en schaffen de financiële 
prikkel om te fuseren af. 
12.7. We geven volop ruimte aan goede ideeën uit de samenleving. Burgerinitiatieven 
juichen we toe. Het uitdaagrecht wordt als specifieke vorm van participatie 
wettelijk vastgelegd. 
12.8. Burgerberaden kunnen een bijdrage leveren aan het democratisch functioneren 
van onze samenleving. Door mensen met elkaar het gesprek aan te laten gaan en 
zeggenschap te geven over hun eigen toekomst ontstaat meer betrokkenheid van 
mensen bij hun eigen dorp, stad of regio.
12.9. Wij willen de vertegenwoordiging van de regio’s in de politiek verbeteren door de 
invoering van een regionaal kiesstelsel met behoud van de evenredige 
vertegenwoordiging. In dat geval vergroten we tevens het parlement om de 
verhouding tussen het aantal Kamerleden en de omvang van de Nederlandse 
bevolking weer in balans te brengen en de band tussen kiezer en gekozene vitaal 
te houden. Om het werk van Kamerleden verder te faciliteren wordt het budget 
voor fractieondersteuning uitgebreid. Daarnaast willen wij dat de verkiezingen 
voor de Provinciale Staten weer om de provincie zelf gaan draaien. Daarom 
Recht doen. Een hoopvolle agenda voor heel Nederland. CDA verkiezingsprogramma 2023-2027 
88  terug naar inhoudsopgave
koppelen we het moment van de Eerste Kamerverkiezing los van de Provinciale 
Statenverkiezingen. Ook voeren we een driejaarlijkse verkiezing in van de halve 
Eerste Kamer. We verlengen de zittingstermijn van de Eerste Kamer hiervoor van 
vier naar zes jaar.
12.10. Lokale politieke partijen krijgen net als landelijke partijen financiering vanuit de 
overheid. Omdat gemeenten fors meer taken en verantwoordelijkheden hebben 
gekregen zorgen we dat raadsleden ook meer tijd hebben om volksvertegen-
woordiger te zijn door hun vergoeding te verhogen. In de breedte investeren we 
in goede ondersteuning voor volksvertegenwoordigers op landelijk, provinciaal én 
lokaal niveau. 
12.11. De overheid moet in het contact met burgers een gezicht hebben en aanspreekbaar 
zijn. Op elke brief van de overheid staat een naam en telefoonnummer dat gebeld 
kan worden bij vragen. Naast digitaal, telefonisch en schriftelijk contact moet ook 
een fysiek loket voor contact mogelijk blijven.
12.12. We verspreiden overheidsinstanties over het land. Zo komt er een netwerk van 
rijkskantoren in de verschillende delen van het land. Het gaat dan vooral om 
diensten die in heel Nederland actief zijn, zoals de Belastingdienst of het UWV, 
maar ook om de ministeries voor landbouw en verkeer.  
Dienstbaar bestuur 
12.13. De overheid zal beter functioneren als burgers worden gezien als deel van de 
oplossing in plaats van als een probleem. Nodig is een openbaar bestuur dat 
handelt vanuit vertrouwen.  Ambtenaren, leraren en zorgmedewerkers worden 
murw gebeukt met onzinnige beleidsregels en administraties. We schrappen 
beleidsregels die amper effect hebben. We snijden in het aantal administraties, 
protocollen en voorschriften. Ook is het nodig om extra te investeren in onze 
uitvoeringsorganisaties om de overheid slagvaardiger te maken. 
12.14. De overheid moet een menselijk gezicht tonen als fouten van burgers onevenredig 
hard uitpakken. Denk aan een hoge boete voor een klein foutje waardoor iemand 
in de schuldhulp belandt. Hiervoor passen we de Algemene Wet Bestuursrecht 
aan.
12.15. De rechtsbescherming voor burgers bij geautomatiseerde besluitvorming door de 
overheid wordt versterkt via een recht op inzicht in de gegevens en de algoritmes 
die de overheid gebruikt. Het beroep tegen dit soort besluiten en de 
toetsbaarheid van onderliggende algoritmes wordt vereenvoudigd.
Recht doen. Een hoopvolle agenda voor heel Nederland. CDA verkiezingsprogramma 2023-2027 
89  terug naar inhoudsopgave
12.16. We willen een beter rechtsbescherming voor burgers die in conflict zijn met een 
overheidsorganisatie. We zijn voorstander van een snelle invoering van de fiscale 
ombudsman, een belangenbehartiger die de pauze knop kan indrukken, bevoegd 
is een conflict met de Belastingdienst op te lossen en die rechtstreeks rapporteert 
aan de Tweede Kamer.
12.17. We willen dat meer maatregelen worden genomen om het gebruik van mediation 
te stimuleren en de kwaliteit ervan te bevorderen, zodat geschillen vroegtijdig 
worden opgelost en een rechtsgang wordt voorkomen.
12.18. We gaan door met een aantal wetgevingstrajecten, die mede op ons initiatief in 
gang zijn gezet, om de overheid te versterken en het vertrouwen van de burger te 
herstellen. Dat gaat om: 
12.18.1. We willen meer langdurige expertise in de top van ministeries. We 
remmen de uit de hand gelopen carrousel van alsmaar roulerende 
ambtenaren af. We snijden in de inhuur van consultants en externe 
bureaus bij de rijksoverheid.
12.18.2. We willen een verbetering van de klokkenluidersregeling voor 
ambtenaren conform de aanbevelingen van de Raad van Europa. 
12.18.3. We willen een lobbyverbod voor oud-ministers en een herziening van het 
integriteitsbeleid voor ambtenaren, bestuurders en 
volksvertegenwoordigers.
12.18.4. We willen de onafhankelijkheid van rijksinspecties versterken. 
12.18.5. We willen het voor rechters mogelijk maken om wetten te toetsen aan 
grondrechten, de zogeheten constitutionele toetsing.
12.18.6. We scherpen het Wetboek van Strafrecht en de Algemene wet gelijke 
behandeling aan, zodat duidelijk wordt dat discriminatie van LHBTI+ 
verboden en strafbaar is.
12.19. Nederland is door de gezamenlijke geschiedenis nauw verbonden met de 
Caribische delen van het Koninkrijk: met de autonome landen Aruba, Curaçao en 
Sint Maarten en met Bonaire, Sint Eustatius en Saba, die de status van een 
bijzondere gemeente hebben. We willen het economisch perspectief van Bonaire, 
Sint Eustatius en Saba verbeteren en armoede terugdringen, vooral onder 
ouderen en gezinnen met kinderen, en de lokale bestuurskracht versterken. Door 
meer financiële ruimte in de vrije uitkering vergroten we de zelfredzaamheid en 
beleidsvrijheid en verminderen we de bureaucratie vanuit Den Haag. Met Aruba, 
Recht doen. Een hoopvolle agenda voor heel Nederland. CDA verkiezingsprogramma 2023-2027 
90  terug naar inhoudsopgave
Curaçao en Sint Maarten willen we wederzijdse kennisuitwisseling en culturele en 
economische samenwerking verder versterken.
Rechtvaardig belastingstelsel
12.20. Er moet op termijn toegewerkt worden naar een nieuw belasting- en 
toeslagenstelsel, waarbij toeslagen onnodig zijn en internationale organisaties en 
bedrijven evenredig belast worden. Ook komen er mogelijkheden voor een 
(beperkt) belastingstelsel voor lagere overheden. Het huidige belastingstelsel is 
veel te ingewikkeld geworden. Meer werken moet meer lonen. Dat is nu niet altijd 
het geval, want je krijgt bij meer loon minder kortingen en toeslagen, waardoor 
extra werken netto soms nauwelijks wat oplevert. Ook is het een stelsel dat veel 
inzicht en acties van mensen vraagt. Een klein foutje wordt onmiddellijk hard 
afgestraft. Dat moet anders. Wij willen een rechtvaardig, eenvoudig en 
transparant belastingstelsel, waarin je meer overhoudt van wat je zelf hebt 
verdiend, dan wat je van je ouders hebt gekregen. Daarom verlagen we de 
belasting op arbeid en verhogen we de belasting op vermogen in de vorm van een 
verhoging van de erf- en schenkbelasting voor grotere vermogens. We maken 
belastingkortingen niet meer inkomensafhankelijk, en voeren meer tariefschijven 
in. Op die manier wordt transparant hoeveel belasting naar draagkracht betaald 
wordt over het inkomen.
12.21. Het CDA streeft nog steeds een stelsel van werkelijk rendement in box 3 na. In 
zo’n stelsel moet de kleine spaarder ontzien worden en moet er oog voor zijn dat 
niet elke waardeontwikkeling zomaar liquide gemaakt kan worden.
Recht doen. Een hoopvolle agenda voor heel Nederland. CDA verkiezingsprogramma 2023-2027 
91FINANCIËLE RUIMTE
EN INVESTERINGEN
CDA verkiezingsprogramma 2023-2027   terug naar inhoudsopgave
BIJLAGE: 
Ondanks de coronacrisis en de extreem hoge energieprijzen na het uitbreken van de 
Oekraïne-oorlog bleek de Nederlandse economie goed in staat om de klappen op te 
vangen. Dit hadden we vooraf niet kunnen vermoeden. Ook de staatsschuld is maar 
beperkt gestegen. Onze middelgrote economie heeft kunnen meebewegen met de 
ontwikkeling van de wereldeconomie. De lage rente en de veerkracht van Nederlandse 
bedrijven hebben bijgedragen aan een sterk herstel na corona en het kunnen doen van 
grote investeringen in klimaatbeleid.
De veerkracht van onze economie heeft echter tot nieuwe problemen geleid. Steeds 
meer sectoren gaan gebukt onder een tekort aan personeel. Dit drijft de lonen en de 
prijzen op en het maakt zelfs dat sommige bedrijven hun dienstverlening moeten 
beperken. Dit tekort en de duur van de krapte op de arbeidsmarkt is uniek voor 
Nederland. Het onderwijs, de gezondheidszorg en de bereikbaarheid vormen een 
onderdeel. Daarnaast is de groei van de werkgelegenheid voor een groot deel te vinden 
in flexwerk, met niet zelden te weinig opleidingsmogelijkheden. Dit is een van de 
oorzaken dat er nog een relatief groot aantal mensen is dat van een laag tot zeer laag 
inkomen moet zien rond te komen.
De overheidsbestedingen zijn de afgelopen jaren hoog geweest. Deels was dat 
onvoorzien en noodgedwongen, zoals in de coronacrisis. Maar het begrotingssaldo is ook 
verslechterd door een optelsom van investeringen in defensie, klimaat en landbouw. 
Grotendeels gaan deze uitgaven nog plaats vinden in de toekomst, wat betekent dat we 
nu al met een verwacht begrotingstekort van 3,9% in 2028 worden geconfronteerd. In 
combinatie met een lage verwachte economische groei is dit niet houdbaar. Nederland 
moet ervoor zorgen dat het ook in de toekomst aan zijn verplichtingen richting de 
burgers kan voldoen. We willen goede voorouders zijn en geen lasten doorschuiven naar 
de komende generatie.INVESTERINGENFINANCIËLE RUIMTE EN
Recht doen. Een hoopvolle agenda voor heel Nederland. CDA verkiezingsprogramma 2023-2027 
93  terug naar inhoudsopgave
Budgettaire kaders
In deze economische situatie begint de treurige situatie van het fiscaal stelsel en de 
belastingdienst een hinderpaal te worden voor vooruitgang. Onschuldige mensen zijn tot 
fiscale overtreder gemaakt; er is een wildgroei ontstaan aan fiscale regelingen; de 
belastingdienst is niet meer in staat om haar basistaken goed uit te voeren, laat staan om 
nieuw beleid te implementeren.
Vanuit dat perspectief vindt het CDA dat er de komende kabinetsperiode een solide en 
daadkrachtig, maar ook uitvoerbaar, fiscaal en financieel-economisch beleid gevoerd 
moet worden. Dat betekent het volgende:
1. De staatsschuld van het Rijk moet beperkt blijven, onder de Maastricht-criteria van 60%. 
2. De overheidsuitgaven moeten worden aangepast en gerichte lastenverlichting en 
investeringen moeten worden doorgevoerd om weer toe te werken naar de 3% 
begrotingstekortnorm.
3. Duurzame arbeidsrelaties moeten gestimuleerd worden. Daarbij gaat het om een 
optimale arbeidsdeelname; met ruimte voor opleiding en een leven lang ontwikkelen.
4. De Belastingdienst keert terug naar de basis, namelijk het efficiënt en rechtvaardig 
heffen van belastingen, naar draagkracht.
Solide moet de overheid zijn, omdat zorg voor toekomstige generaties vereist dat 
zorgvuldig wordt omgegaan met gemeenschapsgeld. Daadkrachtig moet de overheid zijn 
om de rechtshandhaving beter ter hand te nemen, de klimaat- en energietransitie 
mogelijk te maken en de noodzakelijke investeringen te kunnen uitvoeren. Een 
heroriëntering van de Belastingdienst en het fiscaal instrumentarium is nodig om een 
gericht en rechtvaardig inkomensbeleid te kunnen voeren.
Herijking van financiële verhoudingen
De relatie tussen de rijksoverheid en decentrale overheden moet uitgaan van 
vertrouwen. Grote taken zijn gedecentraliseerd, soms met te weinig financiële middelen. 
En ondertussen blijft de rijksoverheid prioriteiten stellen die via specifieke uitkeringen en 
verantwoordingsmechanismen tot stand komen. Dit zorgt voor veel extra bureaucratie 
en accountantscontroles wat weer meer tijd en geld vraagt van gemeenten wat niet aan 
kerntaken kan worden besteed. 
Nieuwe verhoudingen moeten een einde maken aan het gestolde wantrouwen. 
Rijksbeleid moet gevoerd worden via het gemeentefonds, maar ook in afstemming met 
gemeenten hoe zij dit kunnen uitvoeren met voldoende middelen en bestuurlijke ruimte.
Recht doen. Een hoopvolle agenda voor heel Nederland. CDA verkiezingsprogramma 2023-2027 
94  terug naar inhoudsopgave
Ook in het onderwijs is het sturen via specifieke uitkeringen uit de hand gelopen. Ook 
hier moet een keer komen in de manier waarop rijksbeleid wordt vormgegeven. Minder 
specifieke uitkeringen en programma’s en meer algemene subsidie via de 
lumpsumbekostiging.
Loon-prijs spiraal voorkomen
De inflatie in Nederland ligt op het EU-gemiddelde. Hij daalt wel, maar te langzaam. Dit is 
deels het gevolg van gestegen kosten en schaarste aan personeel, maar ook de 
overheidsuitgaven spelen hier een rol in. Ook al zijn veel uitgaven en investeringen 
noodzakelijk, we dienen in het achterhoofd te houden dat inflatie de welvaart uitholt. En 
het zullen met name de lagere inkomens zijn die hier het meeste de gevolgen van voelen. 
Het rentebeleid van de Europese Centrale Bank is gericht op inflatie in de Eurozone en 
zal maar heel beperkt rekening houden met de Nederlandse belangen. Voor een 
toekomstbestendig financieel beleid en het beperken van inflatie zal de Nederlandse 
overheid beter moeten letten op haar eigen uitgaven. De waarde van het geld 
representeert het vertrouwen van de bevolking in de valuta.
Gericht en rechtvaardig inkomensbeleid
De grote onoverzichtelijkheid in toeslagen en heffingskortingen heeft het voeren van 
gericht armoede- en inkomensbeleid praktisch onmogelijk gemaakt. De effecten van 
extra bruto-inkomen op het netto-inkomen is niet meer inzichtelijk en verschilt van 
huishouden tot huishouden. Tegelijk zijn voor mensen met een hoog inkomen of 
vermogen, of een grote mate van flexibiliteit, zoals bij een eigen onderneming, de 
mogelijkheden vergroot om slim gebruik te maken van alle fiscale constructies. Op deze 
manier komen de lasten terecht bij de lage inkomens en de lusten bij de hogere 
inkomens. Het ondoorzichtige fiscale beleid roept misbruik op, maar het remt ook de 
economische ontwikkeling in Nederland. Het vestigingsklimaat lijdt onder onduidelijke en 
steeds veranderende wetgeving.
Een vernieuwing van het belasting- en toeslagenbeleid moet gericht zijn op de 
uitvoerbaarheid daarvan en moet passen bij de leefwereld van mensen. De komende 
kabinetsperiode moet de Belastingdienst orde op zaken stellen in zowel de ICT-systemen 
als de uitvoeringscapaciteit, terwijl binnen de kaders zoveel mogelijk uitvoerbare 
verbeteringen in het stelsel worden doorgevoerd. Dat creëert ruimte voor een herziening 
in de periode daarna. Dit vraagt om discipline en het opstellen van een breed gedragen 
Recht doen. Een hoopvolle agenda voor heel Nederland. CDA verkiezingsprogramma 2023-2027 
95  terug naar inhoudsopgave
plan voor herziening in de komende kabinetsperiode. Daarbij moet behoedzaam 
begroten ook de budgettaire ruimte creëren om de overgang naar een nieuw stelsel 
mogelijk te maken.
Recht doen. Een hoopvolle agenda voor heel Nederland. CDA verkiezingsprogramma 2023-2027 
96CDA verkiezingsprogramma 2023-2027 Programmacommissie
Ralph Diederen (voorzitter)
Aart Jan de Geus
Marja van Bijsterveldt
Hanneke Steen
Sidney van den Bergh
Luce van Kempen
Thomas Steenkamp
Ondersteuning en schrijfteam
Pieter Jan Dijkman
Jan Willem van den Beukel
Hielke Onnink
Daniël Francke
Hannah Bout
Fotografie
Leonard Walpot
Egbert Hartman 
Vormgeving
Interface Communicatie, EdeCOLOFON
VERKIEZINGSPROGRAMMA