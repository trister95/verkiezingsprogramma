Nieuwe  
energie
voor  
Nederland.Verkiezingsprogramma D66
2023 – 2027Nieuwe energie voor Nederland.2 | Verkiezingsprogramma D66 2023 – 2027                    De digitale versie lees je op d66.nl/verkiezingsprogrammaNieuwe 
energie
voor
Nederland.Nieuwe energie voor Nederland.3 | Verkiezingsprogramma D66 2023 – 2027                    De digitale versie lees je op d66.nl/verkiezingsprogrammaDeze verkiezingen markeren een nieuw en hoopvol moment voor Nederland. Een nieuwe generatie 
staat op. Dat biedt de kans om te zoeken naar wat ons bindt en hoe we samen de opgaven voor 
Nederland kunnen aanpakken. Waarbij we kijken wat er nu nodig is, maar ook wat de generaties 
na ons nodig hebben. Het biedt de kans om niet alleen te schreeuwen, maar ook te luisteren. Juist 
ook naar de mensen met een zachte stem, de mensen die niet altijd gehoord worden. 
Dit programma bevat onze plannen om Nederland schoner, slimmer en sterker te maken. In de 
achterliggende jaren hebben wij de verandering al ingezet, met de grootste investeringen in 
het onderwijs en ambitieus klimaatbeleid. Nu willen wij doorbouwen aan een groene toekomst, 
in een klimaatneutrale samenleving. Want wij zijn de eerste generatie die de gevolgen van 
klimaatverandering merkt, en de laatste generatie die er iets aan kan doen. 
Dit is het moment voor nieuwe energie voor het klimaat. Voor een samenleving waarin iedereen 
betaalbaar kan wonen in een goed geïsoleerd huis, in een schone omgeving met zorg voor onze 
natuur. Dit is het moment voor nieuwe energie voor het onderwijs. Voor ons begint en eindigt 
alles bij het beste onderwijs voor ieder kind en een leven lang leren voor iedereen. Want goed 
onderwijs geeft je de vrijheid om jezelf te leren kennen én reikt je de vaardigheden aan om de 
toekomst aan te kunnen. En dit is het moment voor nieuwe energie voor de economie, waarin hard 
werken wordt beloond, we onze welvaart eerlijk delen en we samenwerken aan goede zorg voor 
iedereen. 
In een verenigd Europa zorgen we voor onze veiligheid en vrijheid. Daarbij kunt u ervan op aan 
dat D66 altijd pal zal staan voor de democratische rechtsstaat en onze individuele vrijheden. Wij 
blijven opstaan tegen racisme en discriminatie en ervoor vechten dat je je leven kunt invullen 
zoals je dat zelf wilt. Wie je ook bent, waar je ook vandaan komt. In een land waar de overheid de 
mensen vertrouwt, in plaats van wantrouwt. 
Met onze plannen willen wij de toekomst beter maken dan vandaag. Dat lukt alleen als we het 
samen doen. Doet u mee?
Rob JettenVoorwoordNieuwe energie voor Nederland.4 | Verkiezingsprogramma D66 2023 – 2027                    De digitale versie lees je op d66.nl/verkiezingsprogrammaInleiding
Wij zijn optimistisch over de toekomst. Ook nu, in een wereld vol onzekerheid. Nu we merken dat 
het klimaat verandert. Nu Rusland een oorlog is gestart op het Europese continent. Nu het voor 
veel mensen lastig is om de eindjes aan elkaar te knopen. Ook nu geloven wij dat morgen beter 
kan zijn dan vandaag. D66 staat voor een land waarin we welzijn en welvaart eerlijk verdelen,  
waar we ons geld duurzaam verdienen, waarin voor iedereen een betaalbare woning binnen bereik 
ligt en we de aarde schoon en leefbaar achterlaten voor toekomstige generaties. Een land waarin 
iedereen kansen krijgt, ongeacht waar je wieg staat. Een wereld met een sterk, zelfverzekerd en 
democratisch Europa en een rechtvaardig asielbeleid. Een Europa dat staat voor mensenrechten. 
Dit vraagt dat we keuzes maken. Dat vergt soms opofferingen. Soms moeten we daarvoor grenzen 
stellen, soms moeten we ze juist verleggen. Bovenal vraagt het dat we over eigen belangen heen 
kijken en redelijke compromissen sluiten. D66 is de partij van dromen én van doen. 
 
Nederland is een land van kennis, creativiteit en gemeenschapszin. Steeds meer mensen hebben 
werk gevonden en de werkloosheid is historisch laag. In Europa kan Nederland het brandpunt 
van vernieuwing en innovatie zijn. Ondernemers en werkenden zorgen samen voor een nieuwe 
economie. We kiezen volop voor duurzame energie en zetten samen de schouders eronder om 
de klimaataanpak te versnellen. Met een open houding lossen we de tekorten op de arbeidsmarkt 
op. Met de overheid en het bedrijfsleven investeren we samen in kennis en innovatie. En we 
beteugelen de macht van techgiganten, zodat de nieuwste technologie voor ons allemaal  
gaat werken. 
Iedereen moet kunnen meedoen, waardering krijgen en vrij zijn om talenten te ontdekken en  
te ontwikkelen, zonder barrières. Zodat je kunt worden wie je wilt zijn. Als je op een achterstand 
begint, krijg je meer ondersteuning. We investeren in het beste onderwijs, in kinderopvang voor 
alle kinderen, in werk meer laten lonen, in een overheid die de menselijke maat weer hanteert en 
in een dak boven je hoofd. Armoede pakken we radicaal aan. Discriminatie bestrijden we op alle 
fronten. We richten groene wijken in, waar kinderen veilig kunnen buitenspelen. In ons onderwijs 
en op de arbeidsmarkt is er altijd ruimte voor een tweede of derde kans. Als alle talenten kunnen 
bloeien, groeit onze collectieve kracht. 
In onze maatschappij moet iedereen zichzelf kunnen zijn, vrij en onbevreesd. Waar je ook bent en 
waar je ook vandaan komt. We willen een overheid die naast mensen staat, want we staan sterker 
als mensen meepraten én meebepalen. Niet alleen achteraf, maar juist vanaf het allereerste begin. 
Dat vraagt om een overheid die het gesprek aangaat, kennis deelt en mensen met elkaar verbindt, Nieuwe energie voor Nederland.5 | Verkiezingsprogramma D66 2023 – 2027                    De digitale versie lees je op d66.nl/verkiezingsprogrammamaar die ook eerlijk is over de keuzes die ze maakt en die niet belooft wat niet kan worden 
waargemaakt. Een overheid die zorgt dat kennis in huis is en aan tafel zit. Die goed luistert,  
de ervaringen van mensen serieus neemt en die ook de belangen met een zachte stem hoort.  
We sturen mensen niet langer van het gemeentelijke kastje naar de Rijksmuur, maar werken samen 
mét inwoners, vóór inwoners. Zo ontstaat ruimte voor initiatieven die niet in eigen huis bedacht 
zijn. Jongeren krijgen een expliciete stem om mee te bepalen over hun toekomst. 
 
De veranderingen die nodig zijn, zijn al begonnen. Elke dag werken mensen aan een beter 
Nederland en Europa. Zij laten zien hoe je concrete stappen vooruitzet. Lokaal vinden mensen 
elkaar in initiatieven om samen schone energie te winnen. Huisartsen werken samen om de 
gezondheid van mensen te verbeteren. Collectieven van boeren werken aan een voedselproductie 
die hand in hand kan gaan met de ontwikkeling van natuur. Zij lopen op de politiek vooruit en 
geven nieuwe energie aan de toekomst van ons land. D66 bouwt met dit programma verder op 
deze energie. 
Laten we daarbij ook eerlijk zijn. We weten dat we niet alles morgen kunnen regelen. Niet alles 
kan tegelijkertijd. Schaarste op de arbeidsmarkt en de beschikbaarheid van grondstoffen trekken 
een wissel op het tempo van de energietransitie en de snelheid waarmee we huizen kunnen 
bouwen. Maar we kunnen wel beginnen. In dit programma staan de stappen die wij in de komende 
vier jaar willen zetten om deze doelen te realiseren. We zetten vol door op de maatregelen die 
nodig zijn tegen klimaatverandering. We hebben oog voor klimaatrechtvaardigheid: iedereen 
moet mee kunnen doen. Daarom introduceren we een klimaatticket en krijgt iedere volwassene 
een basisbedrag onder andere ter compensatie voor de hogere kosten als gevolg van de 
klimaattransitie. We maken €1 miljard per jaar vrij om nieuwe groene bedrijvigheid te stimuleren. 
Radicale kansengelijkheid betekent dat we ongelijk investeren in gelijke kansen. Daarom 
introduceren we een leerbudget, waarmee omscholing voor de banen van morgen voor iedereen 
mogelijk is – vooral voor wie dat het hardst nodig heeft. We willen dat de zorg voor iedereen 
toegankelijk, betaalbaar en van hoge kwaliteit is. Met het Integraal Zorgakkoord hebben we dat al 
in gang gezet met meer samenwerking, minder concurrentie en minder bureaucratie. We zetten 
onze inzet in het onderwijs voort, maken de kinderopvang eerst bijna gratis en zetten dan de 
stappen naar een publieke voorziening. We maken de Rijke schooldag voor ieder kind mogelijk. 
We belasten vervuiling, winst en vermogen extra om daarmee de belasting op werk te verlagen. 
We zorgen dat werken meer loont, met een hoger minimumloon. We pakken de krapte aan, 
bijvoorbeeld door het financieel aantrekkelijker te maken om meer uren te werken. We investeren 
in bestaanszekerheid, vervangen het toeslagenstelsel, en zetten in op een forse verlaging van Nieuwe energie voor Nederland.6 | Verkiezingsprogramma D66 2023 – 2027                    De digitale versie lees je op d66.nl/verkiezingsprogrammaarmoede – zeker ook onder kinderen. 
Met deze stappen zetten we de verandering in gang. Voor D66 betekenen veranderingen altijd 
hoop. Hoop dat het morgen beter kan. Een land waar het beter wonen, werken en leven is. 
Dat kan alleen als iedereen meedoet en we niemand achterlaten. Zodat iedereen, elk talent en 
elke generatie mee kan doen en mee kan werken aan een groene wijk, in dorp of stad. In een 
toekomstbestendig Nederland, in een sterker Europa en in een betere wereld. 
 
Nieuwe energie voor Nederland.
Hans Vijlbrief  
voorzitter 
Verkiezingsprogramma 
CommissieFleur Gräper - van Koolwijk  
voorzitter Permanente  
Programma CommissieNieuwe energie voor Nederland.7 | Verkiezingsprogramma D66 2023 – 2027                    De digitale versie lees je op d66.nl/verkiezingsprogrammaVoorwoord Rob Jetten  3
Inleiding 4
Een energieke economie: Klimaat, energie en ondernemerschap 9
Eerlijk delen in een schoon land 12
Wij bouwen aan nieuwe energie 17
Een circulaire economie waar energie in zit 21
Nieuwe energie voor ondernemers 28
Innovatie met een missie voor morgen 35
Energieke banen in de groene economie 37
Een energieke basis: Wonen, zorg en bestaanszekerheid 44
Een goede woning geeft je energie 47
Een zekere basis voor elke dag  55
We nemen regie op de zorg 63
Zorg voor de patiënt ook in de toekomst 75
Energie om elke dag gezond te starten  81
Sport en bewegen geven energie 89
Regie op het leven  91
Een energieke maatschappij: Onderwijs, wetenschap en radicale gelijkwaardigheid 95
Ontdek je talent in het onderwijs 98
Een vliegende start voor alle studenten 108
Kunst, cultuur en wetenschap als bron van energie 114
Een einde aan discriminatie 120
Een overheid die werk maakt van radicale gelijkwaardigheid 127
Je hoort erbij vanaf dag één  131
Naar duurzaam, humaan en realistisch drugsbeleid 134
Een energieke omgeving: Voedsel, landbouw, natuur, mobiliteit en ruimte 136
Aandacht voor heel Nederland 139
Een Nederland van snelle en schone verbindingen 142
Nieuw perspectief op voedsel en landbouw 157
Mooi Nederland 164OverzichtNieuwe energie voor Nederland.8 | Verkiezingsprogramma D66 2023 – 2027                    De digitale versie lees je op d66.nl/verkiezingsprogramma
Een energieke democratie: Bestuur, rechtsstaat en veiligheid 174
Een overheid die werkt voor mensen 177
Sterke democratische instituten 181
Wij zijn één Koninkrijk - Nos ta un Reino - We are one Kingdom 188
Een rechtspraak die werkt voor iedereen  192
Veilig Nederland 196
Een nieuwe visie op nieuwe technologie 204
Een energieke wereld: Europa, migratie en buitenlandse zaken  212
Wij zijn Europa 215
Veilig Europa in een woelige wereld 223
Voor de meest kwetsbaren in de wereld 227
Eerlijk en groen Europees handelsbeleid 229
Naar een veilig migratiebeleid dat werkt 232
Overheidsfinanciën  240
Gezonde overheidsfinanciën met investeringen in de toekomst 241
Brede welvaart als uitgangspunt 242
Colofon & Verantwoording 243Nieuwe energie voor Nederland.9 | Verkiezingsprogramma D66 2023 – 2027                    De digitale versie lees je op d66.nl/verkiezingsprogrammaEen energieke 
economie:  
Klimaat,  
energie en 
ondernemer-  
schap.Hoofdstuk 1Nieuwe energie voor Nederland.10 | Verkiezingsprogramma D66 2023 – 2027                    De digitale versie lees je op d66.nl/verkiezingsprogrammaWAT ZIEN WE 
Nederland is één van de welvarendste en gelukkigste landen in de wereld. Een goed opgeleide 
bevolking, moderne infrastructuur, veiligheid en stabiliteit zijn belangrijke ingrediënten voor 
dit succes. Een succesvol bedrijfsleven kan niet zonder een bloeiende samenleving. En onze 
samenleving kan niet zonder een succesvol bedrijfsleven. 
Voor een gezonde, duurzame en eerlijke economie is een transformatie nodig. Onze welvaart is 
niet vanzelfsprekend. Onze huidige manier van consumeren en produceren past niet binnen de 
draagkracht van de aarde. De aarde warmt snel op. Grondstoffen zijn ontoereikend. Water, bodem 
en lucht zijn van te slechte kwaliteit en de biodiversiteit neemt af. De tekorten op de arbeidsmarkt 
zijn voelbaar in het dagelijks leven van ons allemaal. De wachtlijst voor een plek bij de dokter loopt 
op, er is geen plek bij de kinderopvang en een loodgieter of aannemer vinden is bijna niet te doen. 
Zorgelijk, want voor de groene en digitale transities hebben we deze mensen juist hard nodig. 
Nieuwe sectoren en ontwikkelingen zullen veel aanpassingsvermogen vragen van iedereen die 
aan het werk is of aan het werk gaat. Deze veranderingen brengen ook nieuwe mogelijkheden met 
zich mee: nieuwe banen en nieuwe perspectieven.
WAT WILLEN WE 
D66 wil ‘eerlijk delen in schoon land’, zoals in 1972 al op onze verkiezingsposter stond. We zetten 
volop door om de doelstelling van 60 procent CO2-reductie in 2030 te halen. In 2040 willen we 
klimaatneutraal zijn. We hebben oog voor klimaatrechtvaardigheid: iedereen moet mee kunnen 
komen. Meer dan ooit is het nodig dat er ruimte is voor ieders talent. D66 wil dat het loont om te 
werken. Van een extra dag werken, houd je meer over. En voor wie dat wil, is het aantrekkelijk om 
ook na je AOW-leeftijd door te werken. We trekken gericht talent aan vanuit het buitenland, en 
werkenden krijgen meer regie op hun eigen loopbaan en werk. 
Onze economie zetten we ten dienste van de samenleving. De overheid begrenst vervuiling 
en zorgt dat we minder grondstoffen gebruiken. We richten de economie zo in dat schone 
bedrijven ook de rendabelste bedrijven zijn, omdat de werkelijke maatschappelijke kosten worden 
doorberekend. We willen een overheid die machtsposities van grote bedrijven beteugelt en 
zorgt dat winsten eerlijk zijn verdeeld. Die ervoor zorgt dat we in Europa altijd toegang hebben 
tot essentiële producten. Die de juiste randvoorwaarden stelt en de spelregels handhaaft 
waarbinnen bedrijven kunnen ondernemen. Maar ook een overheid die investeert in een goed 
vestigingsklimaat en bedrijven ondersteunt om de transitie mogelijk te maken. Zo vergroten we 
niet alleen de economische welvaart, maar zorgen we ook voor welzijn, rechtvaardigheid, een Een energieke economie:  
Klimaat, energie en ondernemerschapNieuwe energie voor Nederland.11 | Verkiezingsprogramma D66 2023 – 2027                    De digitale versie lees je op d66.nl/verkiezingsprogrammagezonde leefomgeving en een goed klimaat. Brede welvaart, zodat Nederland niet alleen een rijk, 
maar ook een gezond en gelukkig land is en blijft.
WAT DOEN WE
• We verhogen de klimaatdoelstelling naar 60 procent CO2-reductie in 2030 en klimaatneutraal 
in 2040. In 2030 willen we 50 procent minder grondstoffen gebruiken; in 2050 zijn we helemaal 
circulair.
• Iedere volwassene krijgt een basisbedrag dat onder andere dient ter compensatie voor de 
hogere kosten als gevolg van de transitie. Met een klimaatticket kun je voor een vaste lage prijs 
met het openbaar vervoer reizen.
• We maken €1 miljard per jaar vrij om nieuwe investeringen in de productie van groene en 
circulaire producten in Nederland te stimuleren. We bouwen alle subsidies op fossiele  
energie af. 
• De gaswinning in Groningen stopt per 1 oktober 2024 definitief. Dat leggen we wettelijk vast.
• We zorgen voor een winwin-lening. Daarmee kunnen kleinere ondernemers makkelijk geld lenen 
en familie, vrienden of fans een aantrekkelijk rendement krijgen. 
• Met een leerbudget geven we iedereen de mogelijkheid om een leven lang te blijven leren. Nieuwe energie voor Nederland.12 | Verkiezingsprogramma D66 2023 – 2027                    De digitale versie lees je op d66.nl/verkiezingsprogrammaEerlijk delen in een schoon land
Klimaatverandering leidt tot meer extreme weersomstandigheden, hitte, droogte en 
overstromingen. Juli 2023 was de heetste maand ooit gemeten en er is een kans van 
98 procent dat één van de komende vijf jaren de warmste ooit zal zijn. Wij zijn de eerste 
generatie die de gevolgen van klimaatverandering merkt en de laatste generatie die er iets 
aan kan doen. D66 vindt het belangrijk dat we als Nederland en Europa onze eerlijke bijdrage 
leveren aan deze wereldwijde uitdaging. Daarom leverden wij de eerste minister voor Klimaat 
en Energie, die met succes de inhaalrace heeft ingezet om Nederland klimaatkoploper 
te laten worden. De komende jaren gaan wij op volle kracht door met het aanpakken van 
klimaatverandering en het creëren van een groene economie met de banen van de toekomst. 
Daarvoor moet de uitstoot van broeikasgassen drastisch omlaag, net als de uitstoot van 
andere schadelijke stoffen in lucht, bodem en water (zie hoofdstuk 4, paragraaf Mooi 
Nederland). 
 
Ambitieuze doelen, rechtvaardige uitkomsten
Wij willen dat onze samenleving in hoog tempo klimaatneutraal wordt. De grootste inspanningen 
vragen we van de grootste vervuilers, maar het gaat alleen lukken als iedereen meedoet. Daarvoor 
moeten we zorgen dat iedereen ook mee kán doen en dat iedereen mee wíl doen. Daarom moet 
het klimaatbeleid ambitieus en rechtvaardig zijn. 
• Wij willen de CO2-uitstoot van Nederland in hoog tempo reduceren. Dit betekent dat we 
in 2030 met minimaal 60 procent reduceren ten opzichte van 1990. In 2040 willen we 
klimaatneutraal zijn, zodat we in 2050 klimaatpositief zijn. Dat betekent dat er dan meer 
broeikasgassen uit de atmosfeer worden gehaald dan worden uitgestoten. 
• We investeren maximaal om het verlagen van onze CO2-uitstoot mogelijk te maken. We 
maken geld vrij voor infrastructuur voor groene waterstof, verzwaring en uitbreiding van 
het elektriciteitsnetwerk en voor meer laadpalen voor elektrische (vracht)auto’s. Voor de 
verduurzaming van huizen en investeringen die anders niet rendabel zijn, stellen we subsidies 
beschikbaar. Om vergroening daadwerkelijk te realiseren, normeren en beprijzen we uitstoot van 
broeikasgassen.
• We introduceren een landelijk klimaatticket, waarmee je voor een vaste lage prijs in bus, tram, 
metro en trein in Nederland buiten de spits kan reizen. Dat maakt reizen met het openbaar 
vervoer mogelijk voor meer mensen, laat nieuwe reizigers kennismaken met het openbaar 
vervoer en maakt de overstap naar het openbaar vervoer aantrekkelijker.  Nieuwe energie voor Nederland.13 | Verkiezingsprogramma D66 2023 – 2027                    De digitale versie lees je op d66.nl/verkiezingsprogramma• We helpen huiseigenaren en mensen met lage inkomens met subsidies en verplichten 
verhuurders hun huizen energiezuiniger te maken.
• Er komt een klimaatadaptatieplan voor Bonaire, St. Eustatius en Saba, net als voor andere 
Nederlandse gemeenten. Daarbij betrekken we inwoners en worden voldoende kennis en 
financiële middelen beschikbaar gemaakt.
• Bij het maken van beleid wegen we de kosten mee die we maken als we niets doen. 
Denk bijvoorbeeld aan overstromingen door klimaatverandering of misoogsten door 
biodiversiteitsverlies. Door deze kosten mee te nemen, komen we tot evenwichtiger en 
verstandiger beleid.
De vervuiler betaalt, de vergroener krijgt steun
Op grote schaal verduurzamen, zal alleen gebeuren als het ook lonend is. Anders blijft het te 
aantrekkelijk om nog te kiezen voor het schadelijke alternatief. Daarom maken we vervuiling 
duurder, terwijl we juist degenen die het goede voorbeeld geven belonen. 
• Wij willen een eerlijker belastingstelsel dat werk beloont en vervuilers laat betalen. We 
verschuiven de belasting van arbeid naar vervuiling, grondstoffen, natuurlijke bronnen en de 
uitstoot van schadelijke stoffen. Wij willen dat in de prijs van grondstoffen en vervuilende 
producten de maatschappelijke kosten worden meegenomen, eerlijke beprijzing (true pricing).
• We bouwen fossiele subsidies en vrijstellingen zo snel mogelijk af, zodat duurzame 
investeringen ook de rendabele investeringen worden. Bij voorkeur doen we dit Europees en 
mondiaal. We introduceren een afbouwpad voor het degressieve energietarief, waarbij we 
kwetsbare huishoudens ontzien. In plaats van fossiele subsidies willen wij subsidies en fiscale 
voordelen beschikbaar maken voor innovatie en opschaling van nieuwe, schone technieken. 
We werken in Europees verband naar een gelijk tarief (gelijk tussen alle landen en tussen alle 
gebruikers, dus vlaktax) in de energiebelastingen. Voor fiscale vrijstellingen die internationaal 
geregeld zijn, zoals voor scheepvaart en luchtvaart, neemt Nederland samen met Europa het 
voortouw om deze af te bouwen.
• Vervuilende sectoren, zoals de industrie en bouw, moeten klimaatneutraal worden. Dat gaat niet 
van vandaag op morgen, maar moet wel in hoog tempo, met zekerheid en voorspelbaarheid. 
Wij willen dat er per sector een ambitieuze af- en ombouwstrategie wordt geformuleerd, waarin 
fossiele activiteiten worden afgebouwd en een klimaatneutrale, circulaire economie wordt 
opgebouwd. Met voorspelbare, haalbare normering en einddata voor fossiele technieken. Met 
regelgeving en subsidies die experimenten en innovatieve technieken stimuleren. En duidelijke Nieuwe energie voor Nederland.14 | Verkiezingsprogramma D66 2023 – 2027                    De digitale versie lees je op d66.nl/verkiezingsprogrammaplannen voor de uitrol van benodigde infrastructuur. Bestaande bedrijven kunnen hierop 
hun investeringen aanpassen. Ook biedt dit veel kansen voor groei van het mkb en nieuwe 
bedrijven.
• De regering moet met CO2 omgaan zoals met geld: voor elk voorstel dat leidt tot meer CO2-
uitstoot, moet worden gezocht naar een ‘CO2-dekking’. Net zoals financiële voorstellen dekking 
vereisen in de begroting, vereisen voorstellen die impact hebben op het klimaat compensatie in 
de vorm van CO2-reductie elders.
• Banen in de nieuwe en groene economie vragen om mensen met specifieke kennis en 
vaardigheden. Met een leerbudget maken we het voor werknemers makkelijker om zich bij of 
om te scholen. Ook stimuleren we werkgevers om meer scholing aan te bieden. Bij sluiting en 
afschaling van fossiele industrieën denken overheden samen met sociale partners mee over een 
sociaal plan om werknemers naar een nieuwe baan te begeleiden.
• We helpen industriële bedrijven om te verduurzamen met maatwerkafspraken. Deze worden tot 
nu toe alleen gemaakt met de grootste uitstoters. Wij verbreden deze aanpak naar regionale 
industriële bedrijven. Die zijn vaak van groot economisch belang in hun regio en verdienen ook 
meer hulp bij verduurzaming.
• We stellen als voorwaarde voor financiële steun aan bedrijven die willen vergroenen dat 
deze bedrijven een concreet klimaat- en milieuplan voorleggen. Als bedrijven afspraken niet 
nakomen, moeten zij de steun terugbetalen. Zo waarborgen we dat publiek geld bijdraagt aan 
een groene toekomst.
Internationale klimaatrechtvaardigheid
De klimaatcrisis houdt de hele wereld in haar greep. Met de afspraken in de Internationale 
Klimaatstrategie zetten we in op het afremmen van klimaatverandering, maar ook op de 
ondersteuning van ontwikkelingslanden die nu al te maken krijgen met grote gevolgen van 
klimaatverandering, terwijl zij vaak een veel kleinere rol hebben gespeeld in de oorzaak van het 
probleem. We helpen landen die te kampen hebben met de gevolgen van klimaatverandering, 
maar zelf nauwelijks hebben bijgedragen aan de oorzaak. We helpen deze landen met het 
opbouwen van een schone economie en voorkomen waar mogelijk verdere schade.
• Sommige gebieden worden onevenredig hard getroffen door klimaatverandering. Denk 
aan mislukte oogsten, hongersnood, overstromingen of droogte. Klimaatverandering heeft 
vergaande consequenties en werkt ongelijkheid en conflict verder in de hand. Extra inspanning 
en prioriteit gaat naar gebieden en groepen die harder worden getroffen. Nieuwe energie voor Nederland.15 | Verkiezingsprogramma D66 2023 – 2027                    De digitale versie lees je op d66.nl/verkiezingsprogramma• Nederland zet zich wereldwijd in voor het tegengaan van klimaatverandering en het bieden van 
oplossingen voor landen die al te maken hebben met de gevolgen van klimaatverandering. Dit 
doen we bijvoorbeeld door onze expertise op watermanagement te delen. We stimuleren actief 
dat Nederlandse bedrijven met veel kennis en kunde over het reduceren van CO2-uitstoot 
kansen benutten om deze kennis ook in het buitenland in te zetten.
• We zetten wereldwijd in op het tegengaan van ontbossing in de strijd tegen klimaatverandering 
en we zetten in op grootschalige duurzame herbebossing. De bindende zorgvuldigheidseisen 
die in de Europese ontbossingsverordening zijn vastgelegd voor bedrijven, worden ook van 
toepassing op financiële instellingen.
• We willen de inzet in de strijd tegen klimaatverandering intensiveren, in het bijzonder bij het 
proactief herstellen van biodiversiteit wereldwijd. We zetten in op natuurinclusieve oplossingen 
en gemeenschappelijke doelen. D66 wil daarom een daadkrachtig Parijsakkoord voor de natuur 
en biodiversiteit, dat duidelijke doelen stelt voor de korte en lange termijn. 
• Nederland wordt koploper bij het realiseren van een wereldwijd fonds voor klimaatschade (loss 
and damage) en maakt hier zelf voldoende financiering voor beschikbaar. 
• We verdubbelen het budget van het internationale klimaatfonds: het Dutch Fund for Climate and 
Development (DFCD).
• Naast financiële steun aan klimaatschade, zet Nederland zich in voor een wereldwijde 
uitwisseling van kennis en kunde op het gebied van klimaatadaptatie en -mitigatie.
• In de Europese Unie zijn ambitieuze afspraken gemaakt over CO2-reductie tot 2030, onder 
andere door aanscherping van het emissiehandelssysteem (ETS) en de invoering van een 
CO2-grensheffing (CBAM). Wij willen het ETS en CBAM uitbreiden naar meer sectoren en gratis 
rechten in het ETS volledig afschaffen. Uiteindelijk willen we een Europese CO2-heffing die 
onze nationale heffing vervangt. We zijn ons ook bewust van de aanzienlijke koopkrachteffecten 
van de huidige uitbreiding en stijging van de emissieheffing. We kiezen ervoor de hogere 
opbrengst van de emissierechten grotendeels te gebruiken voor maatregelen met een positief 
koopkrachteffect.Nieuwe energie voor Nederland.16 | Verkiezingsprogramma D66 2023 – 2027                    De digitale versie lees je op d66.nl/verkiezingsprogramma
Klimaatdoeners 
In 2040 is Nederland klimaatneutraal. Iedere volwassen krijgt een basisbedrag ter 
compensatie voor onder andere de hogere kosten als gevolg van de transitie, zodat 
iedereen bewuste en duurzame keuzes ook kan maken. Daartegenover staat dat 
vervuilende bedrijven meer belasting gaan betalen over hun uitstoot van CO2, en 
in de toekomst ook over watergebruik, chemicaliëngebruik en de uitstoot of lozing 
van andere schadelijke stoffen. Daarnaast zijn fossiele subsidies die bijdragen aan 
het in standhouden van fossiele bedrijven niet meer van deze tijd. Daarom schaffen 
we fossiele subsidies zo snel mogelijk af. En we maken jaarlijks 1 miljard euro vrij om 
nieuwe investeringen in de productie van groene en circulaire producten te stimuleren.
In 2030 willen we 50 procent minder grondstoffen gebruiken; in 2050 zijn we helemaal 
circulair. Met een klimaatticket maken we het voor iedereen betaalbaar om buiten de 
spits gebruik te maken van het openbaar vervoer. De belasting voor autorijden maken 
we eerlijker met ons voorstel voor rekeningrijden. Wat je betaalt hangt af van de 
hoeveelheid CO2-uitstoot, het moment op de dag waarop je rijdt en de regio waar je 
bent. Gebieden waar mensen bijvoorbeeld afhankelijker zijn van een auto krijgen een 
korting. Zo verminderen we file en zorgen we voor schonere lucht.
Onze koploperspositie op het gebied van zonne-energie en wind op zee breiden we 
verder uit door nieuwe windmolenparken te bouwen. We helpen zowel kopers als 
huurders om hun woning te verduurzamen en duurzame energie op te wekken. Door 
alle klimaatdoeners te ondersteunen en de vervuiler te laten betalen, bouwen we 
samen aan de klimaatneutrale toekomst van Nederland.Nieuwe energie voor Nederland.17 | Verkiezingsprogramma D66 2023 – 2027                    De digitale versie lees je op d66.nl/verkiezingsprogramma• Negatieve emissies moeten worden gereguleerd en gestimuleerd. Hiervoor komt een aparte 
doelstelling. Negatieve emissies mogen alleen worden toegepast om niet-vermijdbare emissies 
te compenseren. We stellen duidelijke voorwaarden aan ‘carbon credits’ en CO2-compensatie 
die bedrijven aanbieden en zorgen voor eenduidige regelgeving, zodat deze ook met zekerheid 
leiden tot CO2-reductie.
• We komen met wetgeving om financieringen en beleggingen van de financiële sector in lijn te 
brengen met het Klimaatakkoord van Parijs.
Wij bouwen aan nieuwe energie  
 
We moeten minder energie gebruiken en de energie die we nog gebruiken, moet schoon wor -
den. Dat is niet alleen noodzakelijk om klimaatneutraal te worden, het maakt ons ook minder 
afhankelijk van andere landen en draagt bij aan een lagere energierekening. De oorlog in 
Oekraïne heeft ons met de neus op de feiten gedrukt. Tegelijkertijd heeft die ons ook geleerd 
dat we in korte tijd grote veranderingen kunnen bewerkstelligen. Daarom werken we keihard 
door om Nederland te voorzien van nieuwe energie. 
Nieuwe energie: Minder, slimmer en schoner
Een schoon energiesysteem wordt de Deltawerken van het komend decennium. De schop moet 
in de grond om genoeg hernieuwbare energie te produceren, te transporteren en op te slaan. In 
de energietransitie moeten veel partijen in korte tijd stappen zetten die op elkaar inwerken. Dat 
vraagt om een grote rol voor de overheid, die niet alleen moet coördineren, maar ook risico’s moet 
wegnemen en actief moet investeren. Maar alleen bouwen is niet genoeg, we willen ook veel 
efficiënter met onze energie omgaan.
• Energie die we niet gebruiken, hoeven we ook niet te produceren, transporteren en betalen. 
Daarom wil D66 een expliciet en ambitieus doel voor energiebesparing per sector. 
• We maken isoleren financieel aantrekkelijker voor woningeigenaren, gemakkelijker voor 
verenigingen van eigenaren en verplicht voor verhuurders. D66 heeft zich sterk gemaakt 
voor de isolatie van de huursector. We hebben daarom geen E, F, en G labels meer in 2028. 
Daarnaast vinden we dat elke huurder de mogelijkheid moet krijgen om eigen energie op te 
wekken, hetzij op het eigen dak, hetzij via een coöperatief project in de buurt. 
• We maken de energiebesparingsplicht voor bedrijven eenvoudiger en ambitieuzer en maken het Nieuwe energie voor Nederland.18 | Verkiezingsprogramma D66 2023 – 2027                    De digitale versie lees je op d66.nl/verkiezingsprogrammavoor mkb’ers makkelijker om verduurzaming te financieren. 
• In veel gevallen is het vervangen van een fossiele brandstof door elektriciteit de meest 
efficiënte optie. In 2035 moet de productie van elektriciteit CO2-vrij zijn.
• Netcongestie is nu het grootste probleem op het elektriciteitsnetwerk. Dit vereist actie. Het 
Actieplan Netcongestie wordt met kracht doorgezet. Uitbreiding en slimmer benutten van 
het elektriciteitsnetwerk heeft de hoogste prioriteit. Daarnaast zal het actieplan moeten 
worden uitgebreid met onorthodoxe maatregelen, waaronder onder andere snellere 
vergunningsprocedures, prijsdifferentiatie om elektriciteitsgebruik te sturen en/of flexibel 
gebruik. 
• Om een stabiele CO2-vrije energievoorziening te hebben, kunnen we geen technieken 
uitsluiten. Ook kernenergie niet. Kernenergie is duur, niet hernieuwbaar en zorgt voor gevaarlijk 
afval. Tegelijkertijd levert het veel CO2-vrije energie met weinig ruimtegebruik. Wij gaan door 
met de voorbereidingen voor de bouw van twee nieuwe centrales. Hierbij zorgen we dat er 
vanaf het begin veel aandacht is voor de mensen in de omgeving van de nieuwe kerncentrales, 
voor de ontmanteling aan het eind van de levensduur en voor de eindberging van nucleair 
afval, zodat we toekomstige generaties niet met problemen opzadelen. Daarbij zorgen wij ook 
voor transparantie van de vereiste subsidiering en financiële steun en garanties voor en tijdens 
de exploitatie, de eerlijke verdeling van de kosten van die steun over alle energiegebruikers 
en beperken we de verstorende werking van deze gesubsidieerde dure kernstroom op de 
activiteiten van andere duurzame stroomaanbieders. Daarnaast moet vooraf zeker gesteld zijn 
dat de overheid tegen een redelijke vergoeding van restwaarde tot sluiting van centrales over 
kan gaan wanneer een schoner en goedkoper duurzaam energiesysteem voorhanden en door 
de overheid gewenst is. Daarnaast stimuleren we de ontwikkeling van nieuwe technieken, zoals 
thoriumreactoren en kleine centrales (SMR’s). 
• Groene waterstof is de komende tijd nog schaars. Daarom zien wij vooral een rol voor waterstof 
in de industrie, minder bij auto’s en woningen. We stimuleren de productie van groene waterstof 
in Nederland, maar zien ook een grote rol voor de import van waterstof voor Nederland en 
Europa. We investeren in een waterstofnetwerk op land en op de Noordzee. Het gebruik van 
groene waterstof wordt genormeerd, stapsgewijs naar 100 procent en gestimuleerd door een 
lager belastingtarief. Voor de transitiefase benutten we ook blauwe waterstof met CO2-opslag, 
met een heldere einddatum.
• We willen een volwaardige Europese Energie Unie. We zorgen voor investeringen in nieuwe, 
duurzame energie-infrastructuur en netwerken, vooral in de grensregio’s. We zorgen voor 
investeringen in zonnecentrales in de zuidelijke lidstaten en de aangrenzende landen in Noord-
Afrika, in goed overleg met die landen. Door samen te werken binnen de Europese Unie en met Nieuwe energie voor Nederland.19 | Verkiezingsprogramma D66 2023 – 2027                    De digitale versie lees je op d66.nl/verkiezingsprogrammade buurlanden (VK, Noorwegen, Oekraïne, de landen in Noord-Afrika) staan we sterker.
• We introduceren een verenigd transportnetwerk onder de Noordzee dat berekend is op 
toekomstige aanbouw van windparken en waterstofgeneratoren.
• We stimuleren de opslag van energie. We maken ons hard voor versnelde opschaling van 
batterijproductie in Nederland, de opslag van warmte en waterstof. We stimuleren innovaties, 
zoals opslag in mierenzuur, ijzerpoeder en zout.
• Duurzame energie moet voor iedereen toegankelijk en betaalbaar zijn. Daarom investeren we 
bijvoorbeeld in subsidies en ondersteuningsprogramma’s voor mensen met lage inkomens die 
de overstap willen maken naar duurzame energie of hun huis energiezuiniger willen maken.
Klaar voor de energie van de toekomst
Onze energievoorziening moet divers en onafhankelijk zijn. We zorgen ervoor dat er geen sprake is 
van overmatige afhankelijkheid van één land of ondersteuning van foute regimes.
• We versterken de Europese Energie Unie en bouwen aan gemeenschappelijke capaciteit, 
infrastructuur en netwerken. 
• We gaan veel windenergie opwekken op de Noordzee. Dat zijn grote investeringen die van 
belang zijn voor de leveringszekerheid van groene stroom in Nederland. Vanwege de grote 
strategische langetermijnbelangen op de Noordzee, willen wij dat de staat actief participeert  
in deze windparken. 
• Uitbreiding van wind en zon op land blijft noodzakelijk, met duidelijke normen voor de hinder 
van geluid en slagschaduw. Bij zonne-energie kiezen we zo veel mogelijk voor zon op daken, 
gevels en restgronden. 
• Voor perioden met te weinig zon en wind borgen we de leveringszekerheid via afspraken met 
grote afnemers over flexibel elektriciteitsgebruik en CO2-vrije gascentrales, waar we het 
gebruik van waterstof normeren. 
• De opwek van energie zal veel vaker decentraal plaatsvinden. We passen wetgeving aan 
zodat dit wordt gestimuleerd en vereenvoudigd. We maken het delen van energie mogelijk 
en stimuleren lokaal eigenaarschap, bijvoorbeeld via energiecoöperaties. Dit bevordert niet 
alleen de acceptatie en betrokkenheid, maar versterkt ook de economische veerkracht van 
lokale gebieden. We voeren een kwaliteitsbudget in, om het effect van energieprojecten op de 
leefomgeving te minimaliseren. 
• De Warmtewet die in voorbereiding is, moet met volle vaart worden behandeld. We koppelen 
de warmteprijs los van de gasprijs. Warmtenetten moeten voor een meerderheid in publieke Nieuwe energie voor Nederland.20 | Verkiezingsprogramma D66 2023 – 2027                    De digitale versie lees je op d66.nl/verkiezingsprogrammahanden zijn. We intensiveren de ontsluiting van duurzame warmtebronnen, zoals geothermie en 
aquathermie. 
• We zetten biogrondstoffen zo hoogwaardig mogelijk in. Na de stop op subsidies voor biomassa 
voor de opwek van warmte, stoppen we ook zo snel mogelijk met het gebruik van biomassa 
voor de productie van elektriciteit. 
• We zorgen dat in Caribisch Nederland de energievoorziening klimaatneutraal wordt.
• Hoewel we vol inzetten op fossielvrije energie, zullen we nog jaren fossiel gas gebruiken. We 
borgen de leveringszekerheid door verplichte vulling van gasopslagen en door via gezamenlijke 
Europese inkoop meerjarige contracten voor vloeibaar gas af te sluiten.  
• De gaswinning in Groningen stopt per 1 oktober 2024 definitief. Dit leggen we wettelijk vast. 
Ook overige gaswinning op land wordt afgebouwd. Er worden geen vergunningen meer 
gegeven voor gaswinning onder de Waddenzee, ook niet bij Ternaard, en we onderzoeken 
de mogelijkheid om bestaande winning versneld te stoppen. Gaswinning onder de Noordzee 
bouwen we zo snel mogelijk af en eindigt uiterlijk voor 2040.
• De diepe oceaan is één van de weinige stukjes van de aarde die nog niet door menselijke 
activiteit is aangetast. Onze behoefte naar grondstoffen mag niet ten koste gaan van deze 
unieke ecosystemen. D66 is vastberaden om zich op zowel EU-niveau als wereldwijd te 
verzetten tegen diepzeemijnbouw. 
• Het naderende einde van het fossiele tijdperk heeft ook tot gevolg dat veel fossiele 
productiemiddelen en infrastructuur zoals booreilanden, pijpleidingen en raffinaderijen buiten 
gebruik zullen worden gesteld. Dit vraagt om grote investeringen zonder dat daar toekomstige 
winsten tegenover zullen staan. Volgens het principe de vervuiler betaalt, zullen de huidige 
fossiele gebruikers deze kosten moeten dragen en daar nu al middelen voor moeten reserveren. 
Voorkomen moet worden dat aandeelhouders de huidige winsten afromen of verplichtingen 
overdragen en de samenleving straks op moet draaien voor deze schoonmaakkosten. Daarom 
worden toereikende reserveringen verplicht en moet bij tekortschietende middelen verhaal 
mogelijk zijn op voorgaande uitkeringen aan aandeelhouders en financiers.  
 
 
Een circulaire economie waar energie in zit  
 
In een wereld waar grondstoffen schaarser worden en afval zich opstapelt, is het duidelijk Nieuwe energie voor Nederland.21 | Verkiezingsprogramma D66 2023 – 2027                    De digitale versie lees je op d66.nl/verkiezingsprogrammadat ons huidige model van produceren, consumeren en weggooien onhoudbaar is. Dit model 
veroorzaakt niet alleen milieuproblemen, maar ook veiligheidsrisico’s en economische af -
hankelijkheid. Bijna de helft van onze CO2-uitstoot komt voort uit de productie van voedsel 
en goederen. Dit kan en moet anders. We zitten midden in de transitie naar een toekomstbe -
stendige economie, een circulaire, uitstootvrije economie, waarin producten en grondstoffen 
maximaal worden hergebruikt. 
We verschuiven naar een circulaire benadering, waarin onder andere slim ontwerpen, delen, 
repareren, hergebruiken en recyclen centraal staan. We heroverwegen onze productie. We 
heroverwegen onze productie- en consumptiepatronen en waardecreatie. Soms kiezen we er ook 
voor iets niet of minder te produceren of te kopen. Deze overgang biedt niet alleen kansen om 
duurzamer te worden, maar ook om onze economie veiliger en veerkrachtiger te maken, nieuwe 
banen te creëren en strategische autonomie te versterken. We zorgen dat ondernemers deze 
kansen met beide handen kunnen aanpakken en dat doen we door actief zaken die de transitie in 
de weg staan aan te pakken. Zo maximeren we de behandelingstermijn waarbinnen de overheid 
een onherroepelijke uitspraak doet voor de vergunning, waardoor alle marktspelers binnen een 
redelijke termijn weten waar ze aan toe zijn. De overheid prioriteert verder het wegnemen van 
andere administratieve en bureaucratische belemmeringen en maakt middelen en menskracht 
vrij voor het actief ondersteunen en versnellen van bedrijfsmatige initiatieven die de circulaire 
transitie significant kunnen bevorderen. D66 staat voor een circulaire economie waarin welvaart 
hand in hand gaat met verantwoordelijkheid voor onze planeet en toekomstige generaties.
Nederland circulair in 2050
Nederland heeft een ambitieus doel gesteld: op papier hebben we in 2050 een volledig circulaire 
economie. De opgave is om deze doelstelling werkelijkheid te maken. Veel productieketens zijn 
internationaal. Daarom zullen we ons inspannen om dit op Europese schaal te organiseren.
• De uitdagingen zijn enorm en er is nog een lange weg te gaan voor zowel overheden, bedrijven 
als consumenten. We verwachten van de overheid een meer duidelijk sturende en dwingende 
rol, maar wel met durf en ruimte om te kunnen experimenteren. Daarnaast is maximaal 
faciliteren cruciaal, door bijvoorbeeld zorg te dragen voor geschikte locaties, infrastructuur, 
personeel, versnelde vergunningverlening én voldoende kennis bij overheden. Essentieel hierbij 
is dat continue de dialoog met alle betrokken partijen wordt opgezocht om mogelijkheden en 
kansen in kaart te brengen én te benutten.Nieuwe energie voor Nederland.22 | Verkiezingsprogramma D66 2023 – 2027                    De digitale versie lees je op d66.nl/verkiezingsprogramma• De Nederlandse productie en consumptie moet in 2050 binnen de ‘planetaire grenzen’ vallen. 
Daarmee is de milieu-impact van productie en consumptie minimaal en is Nederland volledig 
circulair. In 2030 gebruiken we 50% minder primaire abiotische grondstoffen (mineralen, 
metalen en fossiele grondstoffen zoals aardolie en aardgas) ten opzichte van 1990, door in 
te zetten op minder verbruik, recycling, reparatie, renovatie, hergebruik van producten en 
grondstoffen. In 2040 zetten we in op 75% circulariteit.
• Ook in Europa pleiten we voor het vastleggen van de doelstelling voor een volledig circulaire 
economie in 2050 in Europese wetgeving. Per sector of product, zoals staal, cement, plastic, 
bouw en kleding, zullen we nieuwe, duidelijke circulaire doelen stellen. Ook schalen we zeer 
zorgwekkende stoffen zo veel en zo snel mogelijk af en willen we in Europees verband het grote 
aantal soorten plastic drastisch verminderen, waardoor plastic beter herbruikbaar wordt. Met 
een combinatie van normeren (bijvoorbeeld bijmengverplichtingen of aanbestedingseisen), 
beprijzen en subsidies zorgen we dat deze doelen worden gehaald.
• Koolstof blijft de belangrijkste basisgrondstof voor onze samenleving. Fossiele koolstofbronnen 
moeten we vervangen door alternatieve bronnen zoals biomassa, recyclaat en CO2. Wij 
willen een koolstofplan dat in kaart brengt hoe wij in een fossielvrije koolstofbehoefte zullen 
voorzien. Biomassa als grondstof halen wij uit plantaardig materiaal dat niet concurreert met de 
voedselproductie en waarbij de productie niet leidt tot biodiversiteitsverlies.
• We gebruiken de inkoopmacht van de overheid om maatschappelijke doelen te stimuleren en 
aan te jagen. De afgelopen jaren zijn hiermee al goede ervaringen opgedaan. Het is nu het 
moment dat alle overheden zich hier structureel toe gaan verplichten. Hiermee hebben we 
een geloofwaardige overheid die zelf het juiste voorbeeld geeft. Dit is ook essentieel voor 
het op gang brengen van de circulaire economie. Daarom leggen we vast dat de overheid, 
inclusief grote aanbesteders als Rijkswaterstaat, ProRail en het Rijksvastgoedbedrijf, structureel 
circulaire principes aantoonbaar toe gaan passen in alle aanbestedingen. In 2030 voor ten 
minste 50 procent, in 2040 volledig.
• We zetten in op een omslag naar een ‘eerlijke prijs’ waarin de maatschappelijke kosten 
mee worden genomen in de prijs. Eerlijke prijzen dwingen we via een heffing af. De 
inkomsten uit deze heffingen laten wij transparant terugvloeien naar de maatschappij om de 
koopkrachteffecten van de heffingen te herstellen.
• De overheid werkt actief aan een eerlijke prijs-scan voor haar eigen beleid. De overheid gaat 
groen begroten, waarbij de volledige maatschappelijke kosten en de impact van de begroting 
op de brede welvaart transparant worden gemaakt.
• De bouw is alleen al verantwoordelijk voor 40 procent van het afval in Nederland. Daarom willen 
we een materialenpaspoort voor elk gebouw en infrastructureel kunstwerk en steunen we het Nieuwe energie voor Nederland.23 | Verkiezingsprogramma D66 2023 – 2027                    De digitale versie lees je op d66.nl/verkiezingsprogrammagrondstoffenkadaster. Een materialenpaspoort geeft inzicht in elk onderdeel van een bouwwerk. 
We zorgen dat bebouwing en infrastructuur ‘materialenbanken’ worden van onderdelen die 
ontworpen zijn om te worden hergebruikt. Ook zetten we in op houtbouw: minimaal 50% van de 
overheidsgebouwen wordt in hout gerealiseerd.
• Er ligt voor Nederlandse bedrijven zowel een noodzaak als een kans om de overstap te maken 
naar circulair opereren. Deze transitie vraagt betere sturing door de overheid. Daarvoor 
willen we een circulair industrieplan waarin duidelijke keuzes worden gemaakt over ruimte, 
verhoging van de verwerkingscapaciteit, steun vanuit de overheid en normering. Daarin zetten 
we nadrukkelijk in op alle sporen van de R-ladder, niet alleen op recyclen. We onderzoeken 
hoe klimaatsubsidies ook ingezet kunnen worden voor circulaire initiatieven en we herzien 
waar mogelijk de subsidievoorwaarden zodanig dat ze kosten en investeringen meer gaan 
voorfinancieren en daardoor eveneens het aantrekken van aanvullende financieringsbronnen 
beter mogelijk maken.
We bouwen aan onafhankelijkheid
De transitie naar een klimaatneutrale en circulaire economie vraagt om een grote verscheidenheid 
aan grondstoffen. Veel van deze grondstoffen zijn schaars en/of de ketens worden beheerd door 
landen als China. Daarom kiezen we ervoor om onze afhankelijkheid af te bouwen door te komen 
met een Europees ingestoken, nationale grondstoffenstrategie met concrete maatregelen en 
allianties met andere landen waarbinnen de omslag naar een circulaire economie leidend zal zijn. 
Daarbij wordt niet alleen gekeken naar kritieke grondstoffen voor de klimaattransitie, maar ook 
naar andere belangrijke grondstoffen.  
• Circulariteit biedt de belangrijke kans om zowel op nationaal als Europees niveau voldoende 
kritieke grondstoffen te verkrijgen en te behouden en daarmee de onafhankelijkheid te 
vergroten. Dit vereist onder andere een duidelijk plan voor de versnelde ontwikkeling van de 
circulaire industrie en voor de duurzame winning, import, export en (her)gebruik van deze 
kritieke grondstoffen. Succes op dit terrein is tevens van cruciaal belang voor het behalen van 
de klimaatdoelen en de duurzame transitie. Met recycling percentages op dit moment van 
gemiddeld nauwelijks 1% uit recycling naar de benodigde 15% in 2030 zal op korte termijn 
omvangrijke inspanningen vragen. Nederland wordt binnen de EU als leidend op het gebied 
van de circulaire economie gezien en om deze positie te versterken, liggen er veel kansen op 
het terrein van kritieke grondstoffen. Voor de overheid is een belangrijke rol weggelegd door 
de afbouw van belemmeringen, alsook de vereenvoudiging en versnelling van vergunningen. Nieuwe energie voor Nederland.24 | Verkiezingsprogramma D66 2023 – 2027                    De digitale versie lees je op d66.nl/verkiezingsprogrammaDaarnaast moet duurzame grondstoffenwinning, import, export, gebruik en terugwinning 
worden gemonitord.
• Voor een duurzaam en zelfvoorzienend Europa is het noodzakelijk om voldoende grondstoffen, 
productie- en recyclecapaciteit te hebben voor cruciale producten zoals windmolens, 
zonnepanelen, batterijen en voor waterstoftechnologieën. Hierdoor creëren we meer 
lokale banen en verminderen we onze afhankelijkheid van landen als China. Daarom maken 
we het voor gemeenten mogelijk om publiekrechtelijk kavels bij nieuwe en bestaande 
bedrijventerreinen specifiek te reserveren ten behoeve van de circulaire economie en 
grondstoffenonafhankelijkheid.
• We bevorderen lokaal en regionaal vraag en aanbod, waardoor producten minder lange 
afstanden hoeven af te leggen. Dit is gunstig voor zowel duurzaamheid als zelfvoorziening
• We brengen de verantwoordelijkheid voor de transitie naar een circulaire economie onder als 
coördinerende taak bij de minister van Economische Zaken.
• We zetten in Europees verband in op het introduceren van een belasting op virgin materiaal. 
Ook kan een grondstofheffing aan de Europese buitengrenzen behulpzaam zijn. Het is daarbij 
van belang dat niet alleen de grondstoffen zelf, maar ook de grondstoffen in producten die 
worden geïmporteerd evenredig worden belast.
• Bij het bepalen van het circulair beleid sturen we actief aan op een zo hoog mogelijke circulaire 
waarde: afzien van productie, efficiënter produceren, duurzamer produceren, weren van plastic 
en chemicaliën, hergebruiken, repareren en verwerken. 
• Produceren om te vernietigen hoort niet thuis in een circulaire economie. We verbieden het 
vernietigen van onverkochte producten als kleding en elektronica.
• We zetten ons in voor verduurzaming van de kledingindustrie. We introduceren bijvoorbeeld 
een eco-label voor nieuwe kleding waardoor in één oogopslag duidelijk is hoe duurzaam een 
kledingstuk is. Daarbij zal onder andere gekeken worden naar landgebruik, watergebruik, 
chemicaliëngebruik en de mate van recyclebaarheid. Ook leggen we minimumeisen voor 
voorwassen, vezelverlies en chemicaliënverbruik vast in Europese en/of nationale wetgeving 
en bouwen wasmachinefabrikanten filters in hun wasmachines om de verspreiding van 
microplastics te voorkomen.
• Nederland heeft al een sterke positie als beste vestigingsplaats voor circulaire innovators 
dankzij een goed werkend ecosysteem vlak bij hun leveranciers en/of afnemers. Het is een 
enorme kans om deze positie verder uit te bouwen en zo de interessante vestigingsplaats te 
zijn voor het (inter)nationale bedrijfsleven dat circulaire innovaties wil ontwikkelen. Dan bouwen 
we aan unieke vaardigheden, kennis en werkgelegenheid in Nederland en tevens iets moois dat 
wereldwijd toepasbaar en te exporteren is.Nieuwe energie voor Nederland.25 | Verkiezingsprogramma D66 2023 – 2027                    De digitale versie lees je op d66.nl/verkiezingsprogrammaNederland koploper in de circulaire economie
De circulaire economie biedt niet alleen belangrijke voordelen, maar ook een unieke kans die we 
graag grijpen. Onze focus ligt op het laten floreren van circulaire businessmodellen, omdat het 
cruciaal is dat deze modellen niet alleen werken, maar ook gedijen. Deze benadering komt voort 
uit ons geloof in het belang van duurzaam ondernemen, waarin winst hand in hand gaat met 
verantwoordelijkheid. Bovendien streven we ernaar om wereldwijd voorop te lopen op het gebied 
van de circulaire economie. We willen niet alleen vooroplopen, maar ook andere landen stimuleren 
zich hieraan te verbinden. Door wereldwijd leiderschap te tonen, dragen we bij aan een duurzame 
wereld en creëren we een sterke positie voor Nederlandse bedrijven. Een voorbeeld hiervan is de 
ondersteuning van circulaire zonnepaneelproductie in Nederland met overheidssteun, waarmee 
we al goede vooruitgang boeken. 
• (Mkb)-bedrijven worden ondersteund bij het nemen van circulaire stappen. Dit wordt mogelijk 
gemaakt door hen toegang te geven tot gespecialiseerde regionale ondersteuning.
• We steunen het realiseren van marktplaatsen voor materialen en restproducten. Hierdoor 
worden aanbieders en afnemers aan elkaar gekoppeld en wordt het aantrekkelijker voor 
ondernemers om herbruikbaar te werk te gaan. 
• Het Versnellingshuis wordt hét kennisknooppunt over circulaire economie. Het is een perfecte 
plek waar bedrijven en instellingen terechtkunnen met vragen over de omslag naar een 
circulaire manier van opereren. Daarom breiden we het Versnellingshuis uit tot een volwaardig 
Instituut Circulaire Economie, dat ook helpt om wet- en regelgeving toe te snijden op 
circulariteit. 
• Het moet makkelijker worden om afval als product of materiaal te gebruiken. De wetgeving rond 
afvalstatus dient hiervoor zo snel mogelijk aangepast te worden. 
• Afval dat alleen nog verbrand kan worden doen we in Europees verband zo efficiënt mogelijk, 
waarbij de laagst mogelijke uitstoot van CO2 leidend is. Tegelijkertijd gaan we het exporteren 
van afval naar buiten de EU tegen om het daar te laten verbranden. Ook stellen we een 
afbouwpad voor verbrandingscapaciteit vast en verhogen we de belasting op afval voor het 
grootbedrijf: hoe meer afval wordt verbrand, hoe meer je betaalt.
• We willen een recht op reparatie en verlengen de wettelijke garantietermijnen voor 
producten. Makers van producten hebben zo de plicht apparaten repareerbaar te maken, 
reserveonderdelen aan te bieden en hun product bij normaal gebruik te laten repareren als het 
stuk gaat. Aan de hand van de verlening van de wettelijk gestelde garantieplicht, breiden we Nieuwe energie voor Nederland.26 | Verkiezingsprogramma D66 2023 – 2027                    De digitale versie lees je op d66.nl/verkiezingsprogrammahet recht op reparatie in Nederland uit voor elektronica, kleding en schoenen.
• Een financieel systeem dat rekent met afschrijving en dat leningen verstrekt zonder oog voor 
lineaire risico’s (grondstoffentekorten, milieu-impact etc.) zal de transitie naar een circulaire 
economie tegenwerken. In samenwerking met toezichthouders en de financiële sector 
ontwikkelen we een nieuwe manier van risicobeoordeling waar lineaire risico’s en circulaire 
kansen eerlijk worden meegenomen. 
• In een circulaire economie is afval een grondstof en blijft grondstof een grondstof, ook 
als het verwerkt is in een product. De afvalheffing gaat omhoog voor bedrijven die veel 
afval produceren. We gebruiken de inkomsten om meer afval te hergebruiken en minder 
te verbranden. We stimuleren statiegeld- en retoursystemen en breiden deze uit. We 
ondersteunen innovatieve bedrijven die van reststromen nieuwe producten maken. We 
moderniseren de afvalwet, met oog voor de risico’s, zodat we de werkzaamheden van bedrijven 
die zich richten op het waardevol hergebruiken van reststromen en afvalstromen mogelijk 
maken.
• Binnen de Europese Unie dringen we aan op het aanpassen van de accountancyregels. Daarin 
voorkomen we dubbele btw bij hergebruik en verlengen we afschrijvingstermijnen. Structurele 
aandacht voor eerlijke prijzen is hier een belangrijk uitgangspunt. 
• Grote of belangrijke innovatieve circulaire initiatieven verdienen de steun van de overheid. 
Daarom komt er wat D66 betreft een maatwerkaanpak voor circulaire initiatieven. We schalen 
lokale circulaire initiatieven op. We zorgen dat bedrijven elkaar op regionaal niveau vinden,  
dat overheden samenwerken, dat we kennis delen en dat circulaire initiatiefnemers bij regionale 
investeringsfondsen terechtkunnen. We stimuleren circulair en biobased bouwen. Hierbij streven 
we naar het verankeren van innovatieve en duurzame bouwtechnieken in de bouwsector, 
waarbij bijvoorbeeld zo weinig mogelijk materialen worden gebruikt, materialen optimaal 
hergebruikt worden en biobased alternatieven standaard worden.
• In een circulaire economie is het ook belangrijk dat we minder produceren. We moeten niet 
alleen afzien van overbodige productie en consumptie, maar ook efficiënter en duurzamer 
produceren, plastic en schadelijke chemicaliën vermijden en hergebruik en reparatie 
bevorderen. 
• Daar waar nodig breiden we het aantal producten uit dat valt onder de uitgebreide 
producentenverantwoordelijkheid. Dat doen we in ieder geval voor luiers aangezien 
deze momenteel grotendeels verbrand worden; voor medicijnen, zodat watervervuiling 
door de producent betaald wordt en voor schoenen, die nu buiten de uitgebreide 
producentenverantwoordelijkheid voor textiel vallen.’Nieuwe energie voor Nederland.27 | Verkiezingsprogramma D66 2023 – 2027                    De digitale versie lees je op d66.nl/verkiezingsprogrammaGroene keuzes maken we mogelijk
Consumenten, bedrijven, investeerders en overheden willen groene keuzes maken. Het is alleen 
vaak lastig om te weten welke keuze het best is. We willen dat het effect van een product 
inzichtelijk is, zodat iedereen een bewuste keuze kan maken. 
• We maken het consumenten en gebruikers makkelijker om te recyclen. We willen dat op (de 
verpakking van) producten duidelijk wordt aangegeven waar het weggegooid moet worden. 
• We maken een post-me-niet-register, zodat organisaties geen brieven op naam kunnen 
versturen wanneer je dat als consument niet wilt.
• Elk product krijgt een digitaal productpaspoort dat gedurende de hele levenscyclus wordt 
bijgehouden. Dit paspoort bevat informatie over de gebruikte materialen, onderdelen 
en de herkomst daarvan, evenals instructies over demontage, recyclen, hergebruik en 
reparatie. Bovendien omvat het track & trace mogelijkheden, waardoor zowel producten als 
materialen traceerbaar zijn in de gehele productiecyclus. Deze aanpak maakt deel uit van 
het impactregister: een soort digitale bijsluiter voor elk product, waarin essentiële informatie 
over de effecten op de maatschappij en milieu is opgenomen. Hierdoor wordt de impact van 
producten transparant en toegankelijk voor zowel producenten als consumenten.
• We pleiten voor product-tracking. We willen dat tijdens productiestappen traceerbaar 
is welk materiaal er in een product zit. Zo weten we precies welke materialen er in een 
productenkringloop terechtkomen. 
• In het jaarverslag van bedrijven wordt aandacht besteed aan circulaire prestaties. We stellen 
voor alle publieke inkopen van fysieke producten informatie-eisen rondom milieu-impact en 
materiaalsamenstelling. 
• Er moet een einde komen aan het dumpen van kleding in landen in Afrika en Zuid-Amerika. 
Daarom willen we uitgebreid onderzoek naar stromen van nieuw en tweedehands textiel 
naar landen buiten Europa. Denk hierbij aan aanvullende eisen voor export of een compleet 
exportverbod van tweedehands kleding naar landen buiten Europa.
• Consumenten verdienen duidelijkheid over de duurzaamheid van producten. Daarom gaan 
we greenwashing tegen door voldoende capaciteit voor de Autoriteit Consument & Markt. 
Daarnaast sturen we op duidelijke en betrouwbare keurmerken die consumenten informeren. 
Zo wordt kleding bijvoorbeeld voorzien van een eco-label. Op basis van dit label kunnen 
consumenten een bewuste keuze maken voor een duurzaam alternatief.Nieuwe energie voor Nederland.28 | Verkiezingsprogramma D66 2023 – 2027                    De digitale versie lees je op d66.nl/verkiezingsprogrammaNieuwe energie voor ondernemers  
 
Een sterk, gevarieerd, duurzaam en internationaal georiënteerd bedrijfsleven draagt bij aan 
brede welvaart in Nederland. Een krachtig mkb is de motor van onze samenleving. Zij zorgen 
voor werkgelegenheid, voor innovatie en voor dynamiek. Ze spelen ook een grote rol in de 
verduurzamingsopgave waar Nederland voor staat. D66 geeft alle ruimte aan bedrijven die 
bijdragen aan de economie van de toekomst. We helpen ondernemers met het starten, laten 
groeien en verduurzamen van hun bedrijf.
We zetten brede welvaart centraal
D66 wil een samenleving waarin brede welvaart centraal staat. Dat betekent dat niet alleen 
economische groeicijfers bepalen hoe ‘succesvol’ een land is, maar ook de manier waarop we 
zorgen voor het klimaat en onze inwoners, nu en voor toekomstige generaties. Wij willen dat 
economische kracht hand in hand gaat met de zorg voor mensen en milieu en we stimuleren 
bedrijven om de overgang te maken naar een duurzame, toekomstbestendige bedrijfsvoering. 
• Vanuit het streven naar brede welvaart maken we Nederland tot een aantrekkelijke 
vestigingsplaats voor bedrijven die waarde toevoegen aan de samenleving zonder mens 
en milieu negatief te belasten. We bieden ruimte aan bedrijven die goed zorgen voor hun 
personeel, slim gebruik maken van de schaarse ruimte en de druk op natuurlijke hulpbronnen 
zoals water, bodem en de lucht tot een minimum beperken. 
• Op Europees niveau streven we naar onafhankelijkheid van essentiële producten en diensten. 
Dit betekent niet dat we in Nederland alles zelf gaan doen, maar dat we de groei stimuleren van 
sectoren waarin wij een unieke en leidende positie hebben en die passen in een klimaatneutrale 
economie. We verkleinen onze afhankelijkheid van landen als China. 
• Nederland is sterk in hoogwaardige diensten en complexe technologische activiteiten, zoals de 
halfgeleiderindustrie (ASML, NXP), medische technologie, biotechnologie en watermanagement. 
We stimuleren de groei van dergelijke bedrijven door het faciliteren van goede opleidingen, 
financiële prikkels, subsidies voor onderzoek en innovatie en gerichte kennismigratie. 
Ook geven we ruimte aan de ontwikkeling van andere toekomstgerichte sectoren, zoals 
batterijproductie, technologie rond klimaat- en natuurherstel en kunstmatige intelligentie. 
Nederland kan hierin een belangrijke rol spelen in de wereld, maar ook in Nederland biedt dit 
veel kansen aan mkb’ers. Hier zetten we in op de groei van bestaande en nieuwe bedrijven.Nieuwe energie voor Nederland.29 | Verkiezingsprogramma D66 2023 – 2027                    De digitale versie lees je op d66.nl/verkiezingsprogramma• Niet alle sectoren dragen gelijkwaardig bij aan ons toekomstig verdienvermogen. Voor sommige 
activiteiten geldt dat deze grote negatieve gevolgen hebben op de omgeving. Denk aan de 
intensieve veeteelt, die veel ruimte gebruikt en grote negatieve effecten heeft op bodem-, 
lucht- en waterkwaliteit, terwijl de bijdrage aan de economie gering is. Hetzelfde geldt 
voor sommige industrieën, zoals staal en kunstmest. Een bedrijf als Tata Steel kan alleen in 
Nederland blijven als het fundamenteel verduurzaamt. Voor sommige activiteiten, zoals fossiele 
raffinage, is in een klimaatneutrale economie geen plek. Sectoren die niet bijdragen aan brede 
welvaart zullen radicaal moeten verduurzamen of krimpen.
• Ieder bedrijf mag zelf de keuze maken om zich in Nederland te vestigen of te blijven. D66 wil 
dat de overheid bedrijven ondersteunt met verduurzaming, bijvoorbeeld met subsidies en de 
aanleg van publieke infrastructuur. Tegelijkertijd zorgen wij via normering en beprijzing voor de 
afbouw van vervuilende activiteiten. 
• We sporen verborgen kosten en subsidies op die schade toebrengen aan milieu, klimaat en 
gezondheid, in samenwerking met maatschappelijke organisaties. De overheid neemt hier een 
coördinerende rol op zich.
Ruim baan voor bedrijven met waarde(n)
D66 wil ruim baan geven aan ondernemers en bedrijven die rekening houden met al hun 
belanghebbenden: klanten, aandeelhouders, medewerkers en maatschappij. Doordat 
concurrenten die zich geen rekenschap geven van alle maatschappelijke kosten vaak goedkoper 
kunnen produceren, staan bedrijven die opereren vanuit brede welvaart vaak op achterstand. Dat 
moet veranderen. Ons doel is een economie die de samenleving als geheel ten goede komt.
• D66 wil een aantrekkelijk vestigingsklimaat voor bedrijven. Juist voor een open economie 
als Nederland met een relatief kleine thuismarkt is dit belangrijk. Bedrijven gebruiken net als 
iedereen publieke voorzieningen en hebben baat bij investeringen in veiligheid, onderwijs en 
een prettige leefomgeving. Daarom willen wij dat bedrijven ook hun eerlijke deel aan belasting 
betalen en pakken we belastingontwijking aan.  
• We maken €1 miljard per jaar vrij om nieuwe investeringen in de productie van groene en 
circulaire producten in Nederland te stimuleren. Deze regelingen zijn ook toegankelijk voor het 
mkb.
• Er komt een publiek-private investeringsbank voor de financiering van de transitie naar een 
klimaatneutrale, circulaire economie. Hierin kunnen ook grote institutionele beleggers, zoals Nieuwe energie voor Nederland.30 | Verkiezingsprogramma D66 2023 – 2027                    De digitale versie lees je op d66.nl/verkiezingsprogrammapensioenfondsen, deelnemen om de beschikbare hoeveelheid kapitaal te vergroten. Hierin laten 
we InvestNL en het Nationaal Groeifonds opgaan. We jagen het innovatieve mkb in alle regio’s 
aan door de Regionale Ontwikkelingsmaatschappijen (ROM) meer slagkracht te geven.
• Wij richten een Toekomstraad op. Deze Toekomstraad geeft advies over de richting van het 
bedrijfslevenbeleid en de inrichting van onze economie. Hierin zitten CEO’s van de bedrijven 
met activiteiten die we willen uitbouwen, jonge vernieuwende ondernemers en toonaangevende 
hoogleraren op de terreinen van de toekomst en transitie. Indien nodig sluiten andere 
stakeholders aan. 
• In Nederland hebben ondernemers een aanhoudende regeldruk. Wij kiezen liever voor duidelijke 
en begrijpelijke regels die goed te handhaven zijn, dan voor complexe regels die voor veel 
administratieve lasten zorgen. Er komen afrekenbare doelstellingen om de regeldruk terug te 
dringen en een strengere toets op het introduceren van nieuwe regels.
• Voor het mkb verhogen en indexeren wij de omzetgrens voor de verplichte accountantscontrole. 
Bij de aanpak van witwassen komt de nadruk te liggen op de echte risico’s. 
• We richten structureel overleg in met ondernemers en wetenschappers over het aanpassen van 
regels die de introductie van innovatieve producten in de weg zitten. Vanzelfsprekend moet dit 
wel veilig en verantwoord zijn.
• We blijven ondernemers helpen met hun verduurzamingsambities. Voor het MKB 
blijven we investeren in regelingen als de Energie-investeringsaftrek (EIA) en Versnelde 
klimaatinvesteringen industrie (VEKI) om de noodzakelijke duurzame transities te realiseren. 
Het Rijk vormt samen met de provincies per regio een investeringsfonds van waaruit de 
verduurzaming van bedrijventerreinen in de regio’s kan worden ondersteund.
• Wij maken het voor het mkb eenvoudiger om financiering aan te vragen. Er komt één loket waar 
mkb’ers terechtkunnen met al hun vragen over financiering, verduurzaming en digitalisering 
en waarbij ze worden doorverwezen naar de juiste organisatie voor hun vraag. We heffen 
verpandingsverboden op, zodat ondernemers sneller hun bezittingen weer kunnen inzetten als 
onderpand voor nieuwe financiering.
• We stimuleren de ontwikkeling van regionale bedrijfs-ecosystemen, zoals het high-tech cluster 
rond Eindhoven, de food valley in Wageningen, MedTech Twente en de hydrogen valley in 
Noord-Nederland. Plaatsen waar grote bedrijven, mkb, start-ups, universiteiten, financiers en 
overheid elkaar inspireren en versterken.
• Toerisme krijgt een volwaardige plaats binnen het economisch beleid. Om problemen met 
massatoerisme in stadscentra en kustplaatsen te verhelpen, moet toerisme meer over 
Nederland worden gespreid. Een landelijke aanpak is nodig omdat gemeenten en provincies 
beperkte middelen hebben om hierop te sturen. Daarnaast willen we geen cruiseschepen meer 
in de binnensteden en willen we dat ze verduurzamen.Nieuwe energie voor Nederland.31 | Verkiezingsprogramma D66 2023 – 2027                    De digitale versie lees je op d66.nl/verkiezingsprogramma• We constateren dat, ondanks het ondertekenen van het kustpact door overheden langs de 
kust, er nog steeds verstening plaatsvindt van de kust. We gaan actie ondernemen tegen de 
verregaande kustbebouwing en zetten ons in om de ongerepte en open kuststrook te behouden 
voor volgende generaties.
• We werken toe naar een digitaal impactregister voor (gewone) producten met begrijpelijke, 
Ondernemers
D66 wil ruim baan geven aan ondernemers die niet alleen investeren in hun 
bedrijf, maar ook in de samenleving. Ondernemers spelen een grote rol in de 
verduurzamingsopgave waar Nederland voor staat, niet in de laatste plaats omdat 
vervuilende sectoren klimaatneutraal moeten worden. Dat gaat niet van vandaag op 
morgen, maar moet wel in hoog tempo, met zekerheid en voorspelbaarheid. 
Een krachtig mkb is de motor van onze economie. Zij zorgen voor werkgelegenheid, 
voor innovatie, voor dynamiek. We helpen ondernemers om een bedrijf te starten, te 
laten groeien en te verduurzamen. Voor het mkb komt er één loket voor alle vragen 
over financiering, verduurzaming en digitalisering en blijven we investeren in subsidies 
om de duurzame transitie te realiseren. De BMKB-Groen is een stimuleringsmaatregel 
voor verduurzaming bij mkb-bedrijven en een goed voorbeeld van een eerste stap die 
we al hebben gezet. 
We maken €1 miljard vrij voor investeringen in de productie van groene en circulaire 
producten, bijvoorbeeld met subsidies en aanleg van publieke infrastructuur, terwijl 
we tegelijkertijd voor de afbouw van vervuilende activiteiten zorgen. We willen dat 
er per sector een ambitieuze af- en ombouwstrategie wordt geformuleerd, waarin 
fossiele activiteiten worden afgebouwd en een klimaatneutrale, circulaire economie 
wordt opgebouwd. 
Ook zorgen we voor minder regels die ondernemers in de weg zitten en voor een 
strengere toets op nieuwe regels. Dat kan heel praktisch zijn, bijvoorbeeld door de 
omzetgrens voor de verplichte accountantscontrole te verhogen. Dankzij al deze 
maatregelen kunnen ondernemers die rekening houden met de maatschappij doen 
waar ze het best in zijn: ondernemen.Nieuwe energie voor Nederland.32 | Verkiezingsprogramma D66 2023 – 2027                    De digitale versie lees je op d66.nl/verkiezingsprogrammageharmoniseerde informatie over de economische, sociale en ecologische impact van 
een product (watergebruik, CO2-uitstoot), zodat de consument in één oogopslag de 
maatschappelijke effecten kan zien.
• We willen een duidelijke erkenning van sociale ondernemingen in de wet, bijvoorbeeld als 
maatschappelijke BV (BVm). Dat biedt sociaal ondernemers en de samenleving helderheid en 
zekerheid. Sociale ondernemers moeten makkelijk mee kunnen doen aan aanbestedingen. 
Maatschappelijke meerwaarde krijgt een prominentere rol in de Aanbestedingswet.
Ondernemen midden in de maatschappij
D66 steunt ondernemers, maar we willen niet dat private winsten ten koste gaan van het publieke 
belang. Daarvoor is een sterke overheid nodig die de spelregels bepaalt en handhaaft waarbinnen 
bedrijven maatschappelijk verantwoord kunnen ondernemen. En een overheid die voorkomt dat de 
machtspositie van een bedrijf zo groot is, dat het andere bedrijven of de maatschappij schaadt.
• Transparantie van bedrijven over de geleverde inspanningen en gevolgen voor klimaat, milieu, 
natuur, biodiversiteit, dierenwelzijn en de samenleving is essentieel, ook voor (middel)grote 
niet-beursgenoteerde bedrijven. Wij ondersteunen actief de reeds opgestarte invoering van 
de Europese rapportageplicht over maatschappelijke effecten (zogenaamde CSRD etc). Om 
de implementatie in bedrijven te ondersteunen, willen we de rapportage-eisen waar mogelijk 
stroomlijnen en verduidelijken. Hierdoor kunnen toezichthouders, investeerders en klanten 
bedrijven ook op dit gebied makkelijker met elkaar vergelijken en hebben bedrijven het voordeel 
dat hun inspanningen ook zichtbaar zijn voor de buitenwereld. Deze rapportages zullen bij alle 
publieke inkoop worden meegewogen.
• We stimuleren sociaal ondernemerschap in de samenleving, bijvoorbeeld met een landelijk 
publiek-privaat programma met aandacht voor impactmeting. We bundelen en delen kennis 
zodat bijvoorbeeld gemeenten niet opnieuw het wiel hoeven uit te vinden.  
• Mededingingsautoriteiten worden moderne waakhonden in plaats van papieren tijgers. We 
geven ze meer mogelijkheden om flexibel regels te stellen, onderzoek te doen en in te grijpen 
om centralisaties van marktmacht te voorkomen, te verzwakken en te controleren. Bijvoorbeeld 
de bevoegdheid om te grote bedrijven op te breken of het verlagen van de bewijslast bij 
machtsmisbruik door marktleiders. Ook komt er ruimte om machtsmisbruik bij gratis diensten Nieuwe energie voor Nederland.33 | Verkiezingsprogramma D66 2023 – 2027                    De digitale versie lees je op d66.nl/verkiezingsprogrammaof data aan te pakken. Naast afzetmarkten pakken we ook scheve machtsverhoudingen in 
toeleveringsmarkten en arbeidsmarkten aan. 
• Gedupeerde klanten van ondernemingen die de mededingingsregels hebben overtreden, krijgen 
meer juridische mogelijkheden. We breiden de mogelijkheden voor een collectieve schadeclaim 
uit.
• We scherpen de corporate governance code verder aan zodat we bedrijven beter kunnen 
stimuleren bredere economische en maatschappelijke belangen in acht te nemen. Bestuurders 
krijgen expliciet de taak om de belangen van alle stakeholders tegen elkaar af te wegen, zo 
nodig leggen we dit wettelijk vast. Dit geldt ook voor niet-beursgenoteerde bedrijven, zoals 
private equity-investeerders.
• We scherpen de corporate governance code verder aan zodat we bedrijven beter kunnen 
stimuleren bredere economische en maatschappelijke belangen in acht te nemen. Bestuurders 
krijgen expliciet de taak om de belangen van alle stakeholders tegen elkaar af te wegen, zo 
nodig leggen we dit wettelijk vast. Dit geldt ook voor niet-beursgenoteerde bedrijven, zoals 
private equity-investeerders.
Duurzaam bankieren voor de toekomst
D66 staat voor een degelijke, dienstbare, duurzame en weerbare financiële sector die een 
bijdrage levert aan brede welvaart. Om een sterke reële economie mogelijk te maken, is het 
belangrijk dat financiële instellingen hun (maatschappelijke) rol goed kunnen vervullen. Hoewel de 
sector sinds de financiële crisis een stuk is verbeterd, moet hier nog veel gebeuren. Bovendien 
zijn nog te veel investeringen niet duurzaam. Dat is niet alleen schadelijk voor het milieu, maar 
op deze manier vormen klimaatverandering, natuurverlies en biodiversiteitsafname ook een 
bedreiging voor de stabiliteit van de financiële sector.
• Om de concurrentie tussen Nederlandse banken te stimuleren, maken we het makkelijker 
om een nieuwe bank op te richten. Concurrentie kan ervoor zorgen dat mensen met 
een spaarrekening gaan profiteren van rentestijgingen. Ook maken we het toezicht op 
banken proportioneel, maken we banken beter onderling vergelijkbaar door middel van 
standaardproducten, en vereenvoudigen we het overstappen naar een andere bank. We willen 
niet dat mensen verplicht moeten bankieren bij dezelfde bank als waar zij hun hypotheek 
hebben afgesloten.
• We maken bankieren bij andere Europese banken veiliger, onder andere door een Europees 
depositogarantiestelsel.Nieuwe energie voor Nederland.34 | Verkiezingsprogramma D66 2023 – 2027                    De digitale versie lees je op d66.nl/verkiezingsprogramma• Bij de keuze over de toekomst van de Volksbank blijft het maatschappelijk profiel van deze bank 
overeind. Dit past bij de rol die de bancaire sector moet innemen. We bouwen het belang van de 
staat in ABN AMRO volledig af.
• D66 is voorstander van het creëren van een publiek verankerd alternatief voor het aanhouden 
van een rekening bij een commerciële bank, zoals digitaal Centrale Bank-geld.
• Om de financiële sector stabieler te maken willen we verdere verhoging van kapitaalbuffers 
mogelijk maken. In een crisis kunnen deze buffers worden gebruikt om de reële economie te 
ondersteunen.
• Wij willen een diverse financiële sector die toegankelijk is voor iedereen. We willen obstakels 
wegnemen voor bijvoorbeeld islamitisch financieren.
• We verbeteren de toegang tot financiële dienstverlening voor bijvoorbeeld mensen zonder 
vaste woon- of verblijfplaats, sekswerkers en legale coffeeshops. Daarom onderzoeken we 
knelpunten van de Wet ter voorkoming van witwassen en het financieren van terrorisme (Wwft) 
om te voorkomen dat mensen ten onrechte worden uitgesloten van financiële diensten. 
• Financiële instellingen moeten hun investeringen en leningen in lijn brengen met de afspraken 
uit het Klimaatakkoord van Parijs. Dit ondersteunen we met wetgeving. Bij het aanhouden 
van buffers moeten banken risico’s als gevolg van klimaatverandering beter meewegen en 
hierover ook rapporteren. Er komt een label waaraan consumenten kunnen zien hoe duurzaam 
een financiële instelling investeert. Naast de economie wordt ook klimaat onderdeel van de 
stresstesten voor banken voor extreme scenario’s.
 
 
 
 
 
 
 
 
 
 
 
Innovatie met een missie voor morgen  
 
Dankzij D66 is het innovatiebeleid afgelopen kabinetsperiode flink vernieuwd. In het nieuwe Nieuwe energie voor Nederland.35 | Verkiezingsprogramma D66 2023 – 2027                    De digitale versie lees je op d66.nl/verkiezingsprogramma‘missiegerichte’ innovatiebeleid staan maatschappelijke uitdagingen en samenwerking 
centraal. In de komende periode willen we dit beleid uitvoeren, om zo samen met bedrijven op 
te trekken in het aanpakken van de grote vraagstukken waar we voor staan. 
 
Investeren in innovaties die het verschil maken
Onze investeringen in innovatie vormen de sleutel tot nieuwe ‘wereldwonderen’ die bijdragen 
aan brede welvaart. Net zoals we in het verleden kennis en vaardigheden bundelden voor de 
Deltawerken, maken we nu het verschil met investeringen in innovaties die het verschil maken, 
zowel nationaal als wereldwijd. Door middel van gerichte keuzes en transparante processen 
benutten we publieke investeringen optimaal en maken we van Nederland een koploper in 
duurzame innovatie.
• We steken extra geld in onderzoek en innovatie. Zo werken we toe naar de Lissabon-
doelstelling om 3 procent van ons nationaal inkomen aan onderzoek en innovatie te besteden, 
bijvoorbeeld met betrekking tot het klimaat. We moedigen bedrijven en pensioenfondsen aan 
om mee te investeren.
• We stimuleren expliciet duurzame innovatie en techniek, zoals voor negatieve emissies.
• We stimuleren onderzoekers, start-ups, scale-ups en bedrijven met maatschappelijke missies 
aan de slag te gaan. Dat doen we niet alleen door meerjarig te investeren, maar bijvoorbeeld 
ook door bij gebrek aan marktfinanciering als durfinvesteerder in te stappen of als klant 
aanbieders uit te dagen om te vernieuwen.
• We richten ons op een aantal sleuteltechnologieën, zoals waterstof en batterijen. Deze 
technologieën zijn het fundament voor nieuwe toepassingen. Zo leiden doorbraken in fotonica 
tot efficiëntere zonnepanelen en nieuwe meetsystemen voor de landbouw. We laten ons 
adviseren door meer onafhankelijke experts om te bepalen op welke technologieën we ons 
vooral moeten richten. 
• Voor D66 gaat ruimtevaart over het bijdragen aan een duurzamere toekomst op aarde. 
Nederland behoudt haar prominente positie binnen de ruimtevaartsector met de focus op het 
ontwikkelen van kennis en het in kaart brengen van klimaatimpact. Wij streven ernaar deze te 
versterken op Europees niveau.
• De Regionale Ontwikkelingsmaatschappijen (ROMs) ontsluiten de innovatiekracht van diverse 
gebieden, waarbij aandacht is voor de keten, goede werkgelegenheid en samenwerking tussen 
bedrijfsleven, onderwijs- en onderzoeksinstellingen en overheid. Waar nodig verbeteren we de 
slagkracht van de ROMs.
• We verbeteren en integreren de Europese kapitaalmarkt zodat start en scale-ups makkelijker Nieuwe energie voor Nederland.36 | Verkiezingsprogramma D66 2023 – 2027                    De digitale versie lees je op d66.nl/verkiezingsprogrammaaan privaat kapitaal kunnen komen om te groeien tot succesvolle bedrijven die kunnen 
concurreren met grote multinationals.
Europa met een missies voor de toekomst
We zijn realistisch in de keuze voor sectoren waar we als Nederland koploper willen zijn en waar 
we aanhaken op innovaties uit het buitenland en vooral Europa. We kunnen immers niet alles doen. 
• We doen actief mee in Europese innovatieprogramma’s. We sluiten de Nederlandse missies 
daarom goed aan op de missies die we in de Europese Unie hebben afgesproken. De 
belangrijke projecten van gemeenschappelijk Europees belang krijgen een hoge prioriteit.
• Vanuit Europa hebben we de ambitie om concurrerend te zijn met de VS en China op het gebied 
van nieuwe technologieën, zoals 6G en kwantumtechnologie. Tegelijkertijd streven we ernaar 
om in Nederland voorop te lopen op innovatie en technologie in strategische sectoren, zoals de 
chipmarkt en 6G. We houden daarbij duurzaamheid altijd in acht.
• We zoeken actief internationale samenwerking op het gebied van onderzoek en innovatie 
op. We zetten de ambassades in om voor de gekozen missies en sleuteltechnologieën 
internationale partners op te zoeken. We zorgen voor voldoende waarborgen om ons te 
wapenen tegen spionageactiviteiten en cyberaanvallen.
• In de Europese Unie zetten we in op modernisering van de Europese begroting, met minder 
geld naar landbouw en meer richting onderzoek en innovatie (zie hoofdstuk 6, paragraaf Wij zijn 
Europa).
Leve de creativiteit van start-ups en scale-ups!
D66 heeft grote bewondering voor mensen die de sprong wagen om hun eigen onderneming 
te starten. Start-ups en scale-ups bevinden zich in een unieke positie. Gezien hun snelle groei 
hebben ze behoefte aan flexibiliteit in personeelsbeleid en investeringsmogelijkheden. We 
ondersteunen creatieve ondernemers bij het verwezenlijken van hun ideeën, zodat zij de ruimte 
hebben om risico’s te nemen, te leren van fouten en zich te ontwikkelen. 
• We maken investeringen in start-ups en scale-ups aantrekkelijker. We willen een ‘winwin-lening’ 
mogelijk maken, waarbij kleine ondernemers makkelijker geld lenen en familie, vrienden of fans 
een aantrekkelijk rendement krijgen. 
• D66 wil dat particuliere investeerders verliezen na risicovolle investeringen in jonge bedrijven 
van hun belasting af kunnen trekken. Dit gebeurt al in het Verenigd Koninkrijk. Ook kijken we Nieuwe energie voor Nederland.37 | Verkiezingsprogramma D66 2023 – 2027                    De digitale versie lees je op d66.nl/verkiezingsprogrammahoe we de SEED Business Angel-regeling kunnen verbeteren.
• Start-ups spelen een essentiële rol in innovatieve ecosystemen. Ze dagen de gevestigde 
bedrijven met nieuwe ideeën en technieken uit. We stimuleren daarom de samenwerking tussen 
onderwijsinstellingen, incubatoren en fieldlabs.
• Regionale ontwikkelingsmaatschappijen krijgen de ruimte om al in een vroege fase te investeren 
in innovatieve start-ups.
• Ondernemers krijgen de vrijheid om op kleine schaal nieuwe ideeën te testen, het zogeheten 
sandbox model. Pas bij opschaling hoeven de bedrijven aan een striktere invulling van de regels 
te voldoen. Dat geeft de overheid ook de kans om onnodig belemmerende regels te schrappen.
• We zoeken naar innovatieve benaderingen om duurzaamheid te bevorderen. Bijvoorbeeld door 
te onderzoeken hoe we microkredieten kunnen inzetten om innovaties te ondersteunen die 
bijdragen aan de brede welvaart.  
Energieke banen in de groene economie
Een radicaal voorstel voor roerige tijden
Onze arbeidsmarkt verandert continu, met name door digitalisering, robotisering en de transitie 
naar een groene economie en samenleving. Hierdoor zullen banen verdwijnen, maar ook nieuwe 
banen ontstaan. D66 zet vol in op een leven lang ontwikkelen, zodat mensen de toekomst aan 
blijven kunnen. Dat vraagt niet alleen goede aansluiting tussen onderwijs en arbeidsmarkt, maar 
ook om méér onderwijs op de arbeidsmarkt. Ook de vergrijzing en de grotere flexibilisering van 
loopbanen en van de arbeidsvraag vragen om betere mogelijkheden voor loopbaanontwikkeling 
en om- en bijscholing. Vooral mensen met een praktische opleiding hebben te weinig financiële 
middelen, mogelijkheden en tijd om bij te leren tijdens hun werkzame leven.
• Radicale kansengelijkheid vormt voor D66 het uitgangspunt van een leven lang leren. Gelijke 
kansen vergen ongelijk investeren. D66 wil daarom een persoonlijk leerbudget invoeren zonder 
vervaldatum, die je met je meeneemt totdat er een moment komt waarop omscholing nodig is.
• Als je start op de arbeidsmarkt, krijg je van de overheid een persoonlijk leerbudget mee. De 
hoogte daarvan is gebaseerd op de kosten van de opleiding de opleiding die je eerder hebt 
gevolgd of de voor het werk belangrijke vaardigheden die je je hebt eigengemaakt. Als je een 
mbo-opleiding hebt gedaan, krijg je meer mee dan iemand die een bachelor op de universiteit 
heeft afgerond. Zo investeren we in iedereen. Nieuwe energie voor Nederland.38 | Verkiezingsprogramma D66 2023 – 2027                    De digitale versie lees je op d66.nl/verkiezingsprogramma• Als je gaat werken, stort je werkgever daarnaast een maandelijkse bijdrage van minimaal 
0,5 procent van je salaris om het persoonlijk leerbudget aan te vullen. Deze bijdrage is 
inzichtelijk op je loonstrook en voordat je je contract tekent, net als het inzicht in de geldende 
pensioenregeling.
• Hoewel je zelf verantwoordelijk bent voor je ontwikkeling en je werkgever verantwoordelijke is 
voor scholing die bij je functie hoort, heeft de overheid wel een faciliterende rol. Een publieke 
uitvoerder beheert het persoonlijk leerbudget. Met je budget kun je opleidingen bekostigen die 
de overheid heeft goedgekeurd, in samenspraak met sociale partners en onderwijsinstellingen 
– op eenzelfde manier als voor het reguliere onderwijsaanbod. De overheid zorgt voor een 
overzichtelijk en gestroomlijnd aanbod van voorzieningen en regelingen voor een leven lang 
ontwikkelen.
• Bij het nieuwe persoonlijk leerbudget hoort ook een periodieke arbeidsmarktscan (PAS), 
aangeboden door de overheid en sociale partners samen. Deze geeft inzicht in iemands 
ontwikkeling en mogelijkheden om over te stappen naar een andere sector, bijvoorbeeld om zo 
gezond de pensioenleeftijd te kunnen halen. Dit maakt het nog makkelijker om het persoonlijk 
leerbudget op een goede manier in te zetten. Met een skillspaspoort wordt makkelijker 
inzichtelijk gemaakt wat mensen allemaal kunnen. 
• Bij het aanbod van leven lang ontwikkelen moet meer aandacht komen voor mensen die 
weinig initieel onderwijs hebben gehad. Zij hebben soms minder affiniteit met het traditionele 
onderwijsaanbod, werkgevers hebben minder oog voor deze groep als het gaat om scholing en 
een deel van deze groep heeft simpelweg geen werkgever die in hen kan investeren. Hier komt 
extra aandacht voor bij de vormgeving van het ontwikkelbudget en hier blijft aandacht voor 
omdat loopbaanadviseurs die mensen met weinig initieel onderwijs spreken advies geven over 
het onderwijsaanbod.
Een nieuwe blik op de krappe arbeidsmarkt
De arbeidsmarkt staat er goed voor. Het aantal werklozen is in de afgelopen tien jaar ruim 
gehalveerd. Maar veel bedrijven en organisaties hebben grote moeite om voldoende medewerkers 
te vinden. Daardoor komt hun werk in de knel en neemt de werkdruk toe. Door de vergrijzing 
wordt deze krapte de komende tijd alleen maar groter. Om onze bedrijven van mensen te 
voorzien, woningen te bouwen, de klimaat- en energietransitie mogelijk te maken, onze kinderen 
opvang en onderwijs te bieden en onze ouders de zorg te geven die ze verdienen, zijn er heel 
hard mensen nodig. 
Dat vergt een andere blik op de arbeidsmarkt en het economisch beleid. Het tekort aan Nieuwe energie voor Nederland.39 | Verkiezingsprogramma D66 2023 – 2027                    De digitale versie lees je op d66.nl/verkiezingsprogramma
menskracht zal de komende jaren de slagkracht van de overheid in grote mate bepalen, misschien 
nog wel meer dan het beschikbare budget. We redden het niet als we alleen maar inzetten op 
meer mensen aan het werk krijgen of mensen meer uren te laten werken. We zullen in moeten 
zetten op het vergroten van de productiviteit, moeten kiezen in welke sectoren we extra inzetten 
op het aantrekken van personeel, en bij welke sectoren het minder erg is als werkgelegenheid 
naar het buitenland gaat. 
• Er komt samen met werkenden, ondernemers en de overheid een landelijke krapteaanpak. 
Door onder andere het aantrekkelijker maken van opleidingen, het makkelijker maken 
van verzilveren van eerder opgedane (werk)ervaring en het verbeteren van secundaire 
arbeidsvoorwaarden en ontwikkelingsmogelijkheden ondersteunen we verschillende sectoren. 
Te beginnen in het onderwijs, de zorg en in de techniek. 
• We willen dat werken te allen tijde loont en verlagen daarom de belasting voor lage- en 
middeninkomens. Werknemers die meer dan drie dagen per week werken, gaan minder 
belasting betalen door het invoeren van een nieuw ‘urenvoordeel’. Daardoor gaat werken meer 
lonen. Meer uren werken wordt financieel aantrekkelijker voor mensen die nu in een (kleine) 
deeltijdbaan werken, wat helpt tegen krapte en zorgt dat meer mensen financieel zelfstandig 
worden. En wie nu al meer dan drie dagen per week werkt, houdt daar straks netto meer van 
over. Daarnaast maakt het ‘urenvoordeel’ het belastingstelsel ook eerlijker omdat mensen die 
nu voltijd werken tegen een niet zo hoog uurloon, evenveel belasting betalen als iemand die 
met een hoger uurloon veel minder uren werkt. 
• Mensen krijgen meer regie op de uren die ze willen werken. Ruim een half miljoen mensen wil 
wel meer werken, maar krijgt het niet voor elkaar bij de werkgever. Werknemers kunnen straks 
terecht bij de nieuw op te richten arbeidscommissie als ze het niet eens zijn met de afwijzing 
van hun verzoek om meer uren. Werkgevers zullen meer moeten doen om roosters aan te 
passen en mensen meer regie en regelruimte te geven, zodat ze extra uren ook zelf goed 
kunnen inplannen. Het combineren van banen moet daarmee ook makkelijker worden voor wie 
dat wil. 
• Zorg voor een herkenbaar en toegankelijk werkcentrum in elke arbeidsmarktregio, waar 
iedereen terecht kan voor ondersteuning bij arbeid en scholing. Dit helpt om de juiste mensen 
bij de juiste vacatures te brengen, met hulp van gemeenten, UWV, sociale partners en 
onderwijsinstellingen. Zet de succesvolle samenwerking met de regionale mobiliteitscentra uit 
de coronaperiode door.  
 Nieuwe energie voor Nederland.40 | Verkiezingsprogramma D66 2023 – 2027                    De digitale versie lees je op d66.nl/verkiezingsprogramma• We geven meer ruimte binnen sociale zekerheid om mensen om te scholen naar 
tekortsectoren en werken daarbij meer samen met marktpartijen. Bijvoorbeeld door een 
opleiding te kunnen volgen met behoud van uitkering, en door samen te werken met 
werkgevers die een baangarantie geven. Vanuit de krapteaanpak komen er meer middelen 
voor begeleiding naar werk in tekortsectoren.
• We stimuleren het slimmer organiseren van werk. Met de Wet werken waar je wilt wordt het 
mogelijk om vaker thuis te werken voor beroepen die niet aan een locatie zijn gebonden.
• Continue bereikbaarheid vraagt ook om goede waarborgen. Om te voorkomen dat 
werknemers, met name jongeren, stressklachten of een burn-out krijgen wil D66 het recht op 
onbereikbaarheid beter verankeren. De Nederlandse Arbeidsinspectie moet daarnaast meer 
aandacht besteden aan de kwaliteit van werk.
• We maken het makkelijker voor jonge ouders om te werken. Belangrijkste stap hierin is de 
bijna-gratis kinderopvang, waar ouders maar een kleine eigen bijdrage hoeven te betalen. De 
rijke schooldag (zie hoofdstuk 3, paragraaf Ontdek je talent in het onderwijs) zal ook leiden tot 
betere aansluiting van school- en werktijden.
• Het moet duidelijker worden wat je overhoudt van je brutoloon, en hoeveel extra werken 
opbrengt met een transparant loonstrookje. Op ieders loonstrookje is dan heel duidelijk 
wat mensen verdienen aan salaris, persoonlijk ontwikkelbudget en pensioen, wat zij netto 
overhouden en wat een werkgever daarvoor betaalt. Er komt een rekentool van de overheid 
om makkelijk te kunnen zien wat je netto overhoudt van een dag extra werken in de week.
We gaan rechtvaardiger belasten
De manier waarop we nu onze belastingen organiseren is nodeloos complex en inefficiënt en leidt 
vaak tot onrechtvaardige uitkomsten. Dat moet veranderen. We verlagen de lasten voor lage- en 
middeninkomens en verhogen de lasten op winst, vervuiling en vermogen. We gaan verder met 
de aanpak van belastingconstructies en schaffen fiscale regelingen die niet werken af. D66 wil 
dat belastingen bijdragen aan een rechtvaardige economie. Een economie waarin werken loont 
en de vervuiler betaalt. Een economie waarin mensen met veel vermogen meer bijdragen aan de 
samenleving. Een economie waarin bedrijven hun eerlijke deel aan belasting betalen.  
• Bedrijven gebruiken net als iedereen publieke voorzieningen en profiteren bijvoorbeeld van 
investeringen in onderwijs en een prettige leefomgeving. Daarom willen wij dat bedrijven 
ook hun eerlijke deel betalen. Hierdoor dragen bedrijven zelf bij aan het aantrekkelijke 
vestigingsklimaat waar ze profijt van hebben.Nieuwe energie voor Nederland.41 | Verkiezingsprogramma D66 2023 – 2027                    De digitale versie lees je op d66.nl/verkiezingsprogramma
• Ondernemerschap willen we stimuleren, marktfalen door marktmacht willen we belasten. We 
willen onderzoeken of bedrijven met marktmacht zwaarder belast zouden kunnen worden. 
Hiermee kunnen overwinsten worden tegengegaan, of andere negatieve gevolgen van de 
marktmacht (zoals vervuiling of slechte arbeidsomstandigheden).
• We verkleinen de fiscale verschillen tussen werknemers en ondernemers. Tegelijkertijd willen wij 
het fiscale regime herzien om ondernemerschap te steunen en rechtvaardig te belasten. 
• De opbrengst van de afbouw van de zelfstandigenaftrek wordt omgevormd naar een fiscaal 
voordeel voor alle werkenden die meer dan drie dragen per week werken.
• We gaan vermogen eerlijker belasten. Naast het invoeren van een belasting op het werkelijk 
gerealiseerde rendement, belasten we grote vermogens meer dan kleine. We voeren daarnaast 
een aparte vermogensbelasting in op vermogens in box 2 en box 3 boven een miljoen, met een 
hoger tarief boven de twee miljoen. De eigen woning telt hierbij niet mee. 
• We moderniseren de erf- en schenkbelasting. We maken deze belasting progressiever. Met 
name het deel van het vermogen dat vergaard is zonder dat daar een daadwerkelijke prestatie 
tegenover stond (“windfall profits”) moet zwaarder belast worden. Waarbij verstopplekken als 
trusts en landgoederen expliciet actief onder het belast regime gebracht moeten worden. De 
relatie tussen de erflater/schenker en de ontvanger is niet meer van belang voor het tarief, 
voor iedereen geldt hetzelfde percentage. Wel geldt voor partners en kinderen een veel hogere 
vrijstelling. Per saldo worden grote erfenissen zwaarder belast en kleine erfenissen juist minder. 
De bedrijfsopvolgingsregeling wordt verder versoberd.
• Om gezonde keuzes makkelijker te maken verhogen we de accijns op alcohol, tabak en suiker 
en schaffen we de btw op groente en fruit af. Het vreemde verschil tussen de accijns op melk 
en plantaardige alternatieven voor zuivel binnen de verbruiksbelasting verdwijnt. Om gezond 
eten een grotere kans te geven ten opzichte van ongezond eten, worden accijnzen vaker 
ingezet om minder gezonde alternatieven minder aantrekkelijk te maken. Gedacht wordt aan 
het specifiek belasten van stoffen waarvan bekend is dat ze bijdragen aan de ontwikkeling van 
obesitas, hart- en vaatziekten en/of diabetes. D66 wil verder inzetten op fiscale vergroening.
 
 
 
 
 
 
 Nieuwe energie voor Nederland.42 | Verkiezingsprogramma D66 2023 – 2027                    De digitale versie lees je op d66.nl/verkiezingsprogramma
Arbeidsmigratie in goede handen 
We hebben iedereen nodig om leraren voor de klas te houden, de zorg overeind te houden, 
zonnepanelen te kunnen leggen en industrie te kunnen behouden. Een meer gerichte inzet van 
arbeidsmigratie, ook binnen de Europese Unie, kan helpen om die tekorten op te lossen. Hierbij 
horen expliciete keuzes over in welke sectoren arbeidsmigranten nodig en wenselijk zijn (zie ook 
paragraaf 6.5. Naar een veilig migratiebeleid dat werkt). Sectoren die intensief gebruik maken 
van laagbetaalde arbeidsmigranten, zoals de distributiesector, slachterijen en de (glas)tuinbouw, 
en daarmee een grote druk leggen op schaarse voorzieningen en onze (woon)ruimte moeten 
voor deze arbeid een eerlijkere prijs betalen. De uitwassen van arbeidsmigratie worden steeds 
zichtbaarder, bijvoorbeeld doordat er steeds meer arbeidsmigranten in steden op straat slapen 
als zij door hun werkgever op straat zijn gezet. Arbeidsmigratie mag niet worden misbruikt om te 
concurreren op arbeidsvoorwaarden. Daarom doet D66 – in lijn met de commissie-Roemer - de 
volgende voorstellen:
• D66 wil de positie van grenswerkers versterken. In steden als Maastricht, Nijmegen en 
Enschede kun je op de fiets vanuit België of Duitsland naar je werk, maar staan regels in 
de weg. We halen belemmeringen in de fiscaliteit en sociale zekerheid voor werkgever en 
werknemer weg om grenswerken makkelijker te maken. Zo worden grenseffectenrapportages 
verplicht voor nieuw beleid, onderzoeken we of het werklandbeginsel verder kan worden 
versterkt, waardoor mensen recht hebben op sociale voorzieningen in het land waar ze werken, 
en worden grensinformatiepunten uitgebreid. 
• Op dit moment kunnen arbeidsmigranten van buiten de Europese Unie voor laagbetaald 
werk een werkvergunning krijgen in sommige lidstaten. Wat er dan vaak gebeurt is dat 
een uitzendbureau uit die lidstaat deze arbeidsmigrant ‘uitleent’ in Nederland. Dit is een 
schijnconstructie en misbruik van het vrij verkeer van werknemers binnen de Europese Unie. 
D66 wil er in Europees verband voor zorgen dat deze route niet langer mogelijk is. De verhoging 
van het minimumloon helpt daarbij: dat maakt Nederland minder aantrekkelijk voor sectoren die 
drijven op goedkope arbeid.
• Om arbeidsmigranten een betere huurpositie te geven, wordt wettelijk vastgelegd dat elk 
huurcontract voor een arbeidsmigrant een opzegtermijn van minimaal één maand moet hebben 
en de huurprijs in de tussentijd niet omhoog mag gaan. Dit beschermt arbeidsmigranten tegen 
het op straat gezet worden als het werk ophoudt.
• Gemeenten worden extra ondersteund bij de handhaving van wetgeving ter verbetering van de 
huisvesting van arbeidsmigranten in het kader van de Wet goed verhuurderschap.Nieuwe energie voor Nederland.43 | Verkiezingsprogramma D66 2023 – 2027                    De digitale versie lees je op d66.nl/verkiezingsprogramma
• Er komt een vergunningsplicht voor uitzendbureaus met publiekrechtelijke handhaving door de 
Nederlandse arbeidsinspectie. Naar Duits voorbeeld wil D66 de mogelijkheid om in specifieke 
sectoren uitzenden helemaal te kunnen verbieden, wanneer misstanden niet voldoende kunnen 
worden voorkomen met dit certificeringsstelsel. Werknemers moeten dan in dienst zijn, wat 
leidt tot een minder groot risico op uitbuiting. Hierdoor zal het aantal arbeidsmigranten in deze 
sectoren waarschijnlijk ook afnemen. We introduceren een arbeidscommissie voor kwetsbare 
werknemers - een publiek loket - waar werkgevers en werknemers terechtkunnen met vragen 
over de interpretatie van arbeidswetgeving en bemiddeling bij geschillen hierover. Juist voor 
arbeidsmigranten is het soms erg lastig om iets aan te kaarten bij hun werkgever. Dit loket 
vergroot de kans dat werknemers gebruikmaken van hun rechten. 
• Het wetsvoorstel voor betere bescherming tegen mensenhandel wordt doorgezet. De praktijk 
laat zien dat het moeilijk is om mensenhandel en uitbuiting te bewijzen, daarom passen we 
de bewijslast aan zodat het makkelijk wordt om daders te straffen. Daarom wordt het artikel 
over mensenhandel in het wetboek van Strafrecht gemoderniseerd. We stellen beschermende 
voorzieningen in voor iedereen met signalen van mensenhandel en uitbuiting en begeleiden bij 
het weer opbouwen van hun leven. Nieuwe energie voor Nederland.44 | Verkiezingsprogramma D66 2023 – 2027                    De digitale versie lees je op d66.nl/verkiezingsprogrammaEen energieke  
basis:  
Wonen, zorg  
en bestaans-
zekerheid.Hoofdstuk 2Nieuwe energie voor Nederland.45 | Verkiezingsprogramma D66 2023 – 2027                    De digitale versie lees je op d66.nl/verkiezingsprogrammaWAT ZIEN WE
Een goed dak boven je hoofd, een inkomen waarvan je gewoon kunt rondkomen, een plek waar 
je gezond kunt leven. Als je mensen vraagt wat ze minimaal nodig hebben om in een welvarend 
land als Nederland te leven, is dit wat ze zeggen. En helaas is dit nog steeds niet voor iedereen 
weggelegd. Wie geen betaalbare woning kan vinden, noodgedwongen bij familie of vrienden 
woont of steeds hogere huur betaalt aan een huisjesmelker, weet hoe groot de invloed daarvan 
kan zijn op de rest van je leven. Als je huis niet op orde is, dan is het erg moeilijk om je te 
concentreren op je werk of op school. Tegelijkertijd staan kantoorgebouwen leeg en wonen we 
gemiddeld met minder mensen in grotere huizen. 
Nog steeds groeien te veel kinderen op in armoede. Een baan hebben is niet voldoende om ook 
zeker te zijn van een stabiel inkomen. We hebben een systeem van toeslagen gebouwd dat als 
doel heeft om mensen te ondersteunen, maar dat maar weinig mensen nog begrijpen. De hulp die 
nodig is, voelt niet meer als hulp. De zorgen die daarbij horen, hebben ook nog eens invloed op je 
gezondheid. De gezondheidszorg barst uit zijn voegen. Met de huidige manier van werken, zou in 
2040 één op de vier mensen in de zorg moeten werken, terwijl we ondertussen ook mensen nodig 
hebben bij bedrijven, in het onderwijs, bij de politie en voor de klimaattransitie. Kwaliteit van leven 
is ons kostbaarste bezit, maar dan moet de basis wel op orde zijn. Ongeacht waar je wieg staat. 
Met een dak, een fatsoenlijk inkomen en zorg waar je op kunt rekenen. 
 
WAT WILLEN WE
Gezondheidszorg moet weer gaan over wat nodig is, in plaats van waar recht op is. Zorg moet 
voor iedereen toegankelijk, betaalbaar en van hoge kwaliteit zijn. Of dat nou gaat om een huisarts 
in de buurt of om aandacht aan het bed in het ziekenhuis. Dat vraagt om meer regie van de 
overheid op zaken die we eerder aan de markt hebben overgelaten. Met het Integraal Zorgakkoord 
is een noodzakelijke koerswijziging ingezet: een radicale verandering, waarin de patiënt centraal 
staat en samenwerking tussen zorgverleners het uitgangspunt is. We specialiseren waar nodig en 
verminderen de concurrentie, zodat de zorg kwaliteit kan leveren – nu en in de toekomst. De zorg 
die we kunnen voorkomen helpt ons allemaal en in de eerste plaats patiënten. Technologie kan 
ons juist helpen om menselijke aandacht terug te brengen in de zorg en administratieve lasten te 
verlagen.
Iedereen moet kunnen terugvallen op een stevige basis als het leven tegenzit. Ongeacht 
je huidige situatie of die waaruit je komt. We versterken de basis met gratis kinderopvang, 
toegang tot opleidingen ook na je 25ste en mogelijkheden om vanuit een uitkering aan de slag Een energieke basis:  
Wonen, zorg en bestaanszekerheidNieuwe energie voor Nederland.46 | Verkiezingsprogramma D66 2023 – 2027                    De digitale versie lees je op d66.nl/verkiezingsprogrammate gaan. We willen dat veel minder mensen en kinderen in armoede leven. Daarvoor moet het 
bestaansminimum flink omhoog. We willen bescherming voor alle werkenden, ongeacht het type 
contract dat ze hebben. We maken een echt thuis voor meer mensen werkelijkheid door meer 
huizen te bouwen en verbouwen. En we maken niet alleen meer betaalbare huizen beschikbaar, 
maar richten ook gezonde wijken en buurten in. Een sterkere positie van woningcorporaties helpt 
daarbij. Zo zetten we vol in op een hoge kwaliteit van leven, een goede basis voor iedereen en 
financiële zekerheid.
WAT DOEN WE 
• We introduceren een doorbouwfonds om betaalbare en duurzame woningen te blijven bouwen. 
Hierbij kijken we ook nadrukkelijk naar de mogelijkheden voor optoppen, aanplakken en splitsen 
van bestaande woningen en ombouwen van andere gebouwen. 
• We investeren in meer studentenwoningen. Minimaal een kwart daarvan zijn studentenhuizen 
met gemeenschappelijke ruimtes. 
• Door het minimumloon en de uitkeringen flink te verhogen leven minder mensen en kinderen 
in armoede. We schaffen de toeslagen af en maken een nieuwe start met een basisbedrag 
voor iedere volwassene. We laten werken meer lonen en we voeren daarbij ook een financieel 
urenvoordeel in voor wie meer dan drie dagen per week werkt.
• We nemen de regie als overheid weer terug in de zorg. We maken het mensen makkelijker 
om op één plek alle gezondheidsgegevens in te zien en deze op een veilige manier en met 
behoud van gewenste privacy te delen met zorgverleners. We investeren in preventie, maken 
samenwerken makkelijker en verminderen de concurrentie en bureaucratie waardoor er weer 
tijd komt voor menselijk contact.
• We vergroten de aandacht voor mentale gezondheid, met name bij jongeren. Met werkgevers 
en onderwijsinstellingen maken we afspraken over preventie. Na behandeling bieden we ook 
begeleiding met nazorgtrajecten of bij een herstelacademie. Nieuwe energie voor Nederland.47 | Verkiezingsprogramma D66 2023 – 2027                    De digitale versie lees je op d66.nl/verkiezingsprogrammaEen goede woning geeft je energie
Wonen gaat in de eerste plaats over de invulling van het sociale grondrecht: het recht op 
huisvesting. Een fatsoenlijke woning is een voorwaarde om deel te kunnen nemen aan de 
maatschappij. Het vormt de basis voor werk en sociale activiteiten. Het sociaal grondrecht op 
huisvesting brengt een inspanningsverplichting voor de overheid met zich mee. 
De afgelopen decennia is het sociaal grondrecht op wonen voor veel mensen onder druk komen 
te staan. Hoewel met huisvesting van oudsher geld wordt verdiend, is de balans nu doorgeslagen. 
Als gevolg van verschillende politieke keuzes is de zogeheten ‘economische dimensie’ van wonen 
op de voorgrond gekomen. Huizen worden gezien als economisch winstgevend bezit en niet meer 
als basis om het eigen leven vorm te geven. 
Het sociaal grondrecht op wonen moet weer het uitgangspunt worden van het woonbeleid. Wat 
D66 betreft moet het zicht op een betaalbare (huur)woning weer een vanzelfsprekendheid zijn. 
Om dit vorm te geven is het nodig om te kiezen voor een combinatie van fiscale maatregelen, 
prioriteit voor de aanpak van dakloosheid en het bouwen van het type woningen waar de 
grootste behoefte aan is. Hiermee kiest D66 voor een overheid die haar volkshuisvestelijke 
verantwoordelijkheid neemt en zo werkt aan meer passende en betaalbare woningen. Zo 
werken we aan leefbare wijken en gaan we de groeiende ongelijkheid op het gebied van 
huisvesting tegen, verkleinen we het verschil tussen koop en huur, en vergroten we de kansen en 
keuzevrijheid. Want zo divers als Nederland is, zo verschillend zijn de woonwensen.
Een huis dat aansluit bij je wensen 
Er zijn niet alleen te weinig woningen, maar de huidige woningvoorraad sluit ook onvoldoende 
aan bij de samenstelling van de bevolking en de demografische ontwikkelingen. De behoefte 
aan woningen voor studenten, starters, ouderen en één- en tweepersoonshuishoudens 
groeit. De huidige woningvoorraad bestaat voor ruim 64 procent uit eengezinswoningen, 
terwijl maar 27 procent van de huishoudens bestaat uit gezinnen met kinderen. Voor één- of 
tweepersoonshuishoudens zijn deze woningen vaak te duur of te groot. Om snel meer passende 
woningen te realiseren en slim om te gaan met schaarse ruimte in Nederland is regie vanuit de 
overheid nodig. We kiezen voor binnenstedelijk bouwen en het beter benutten van bestaande 
gebouwen. Zo houden we een balans tussen wonen, natuur en recreatie.
• Om het oplopende woningtekort aan te pakken, neemt het Rijk weer de regie over 
volkshuisvesting. De invulling van het sociaal grondrecht op huisvesting is primair de Nieuwe energie voor Nederland.48 | Verkiezingsprogramma D66 2023 – 2027                    De digitale versie lees je op d66.nl/verkiezingsprogramma
verantwoordelijkheid en taak van de overheid. Woningcorporaties spelen een grote rol in de 
invulling van dit recht. Ook marktpartijen kunnen hierin een rol vervullen. Regie is nodig om te 
zorgen voor voldoende adequate woonruimte, voor een mate van keuzevrijheid voor iedereen, 
voor meer gelijkheid tussen kopers en huurders, en voor een gebalanceerd woningaanbod in 
wijken, dorpen en steden. Kansrijke bouwlocaties waar snel woningen gebouwd of geplaatst 
kunnen worden, moeten topprioriteit krijgen.
• Woningdeling moet gemakkelijker worden. Belemmeringen vanuit rijk, gemeenten, 
woningbouwcorporaties en hypotheekverstrekkers moeten worden weggenomen.
• D66 wil door met de invoering van de nieuwe Wet regie op de volkshuisvesting, met focus op de 
balans tussen sociale huur en woningen in het middensegment in wijken, dorpen en steden. 
• Het verhogen van het aantal studentenwoningen moet wat D66 betreft onderdeel worden van 
de Wet regie op de volkshuisvesting.
• Fiscaal wordt het bezit van meerdere huizen zwaarder belast.
Singles
D66 staat voor individuele vrijheid. De samenleving is in grote mate afgestemd op 
het klassieke gezin, terwijl dit echt aan het verschuiven is. Bijna een kwart van de 
Nederlandse bevolking is single. D66 zet zich in om de maatschappij mee te laten 
bewegen met deze verschuiving. 
We pakken het woningtekort aan en bouwen woningen die beter aansluiten bij de 
behoefte van de samenleving, zoals eenpersoonshuishoudens. Ook zorgt D66 voor 
een flexibelere financiële levensplanning. Dit doen we door een premievakantie in te 
stellen: hiermee hoef je tijdelijk geen pensioenpremie te betalen, zodat je meer geld 
beschikbaar hebt om een huis te kopen. Dat helpt alleenstaanden om ook een huis te 
kunnen kopen. Voor alleenstaande ouders stimuleren we financiële onafhankelijkheid 
door flexibel werken makkelijker te maken en uitbreiding van werkuren door 
werkgevers te stimuleren. Ook maken we de kinderopvang bijna gratis. Elk kind krijgt 
toegang tot vijf dagen kinderopvang per week, van één tot twaalf jaar. D66 wil dat 
mensen zonder partner of kinderen gelijk behandeld worden. Op dit moment kunnen 
mensen zonder partner of kinderen hun erfenis niet fiscaal voordelig achterlaten. 
Daarom moderniseert D66 de erf- en schenkbelasting door de relatie minder van 
belang te laten zijn voor het tarief.Nieuwe energie voor Nederland.49 | Verkiezingsprogramma D66 2023 – 2027                    De digitale versie lees je op d66.nl/verkiezingsprogramma
Een betaalbare woning voor iedereen
Voor de meeste gezinnen is wonen de grootste maandelijkse kostenpost. Toegang tot een 
fatsoenlijke, betaalbare woning is een absolute voorwaarde om je leven goed in te kunnen richten. 
Wie geen betaalbare woning kan vinden, weet hoe groot de impact kan zijn op de rest van je 
leven. 
• In beleid moet het sociale grondrecht op huisvesting leidend zijn. Een betaalbaar huis voor 
iedereen is het uiteindelijke doel; beleid moet die richting op werken.
• Het aanpakken van dakloosheid is topprioriteit. Hierbij kijken we naar het Finse voorbeeld van 
Housing First, waarbij privacy en een eigen woonplek voorop staan.
• Bij huurconstructies wordt met iedere individuele huurder een contract gesloten. Het geeft 
huurders zekerheid en zorgt er ook voor dat ze gebruik durven te maken van hun rechten 
bij slecht onderhoud of een te hoge huur. We zetten de plannen voor het maximeren van 
de huurprijzen in de middenhuur door, zodat huurders worden beschermd tegen te hoge 
huurprijzen. 
• Zeggenschap van huurders over het huurbeleid én de consumentenbescherming van huurders 
moet beter. We stimuleren gemeenten om huurteams in te zetten. Deze lokale huurspecialisten 
kunnen huurders bijstaan in het halen van hun rechten.
• Om huurders en woningzoekenden beter te beschermen tegen woondiscriminatie wil D66 
anoniem bezichtigen en toewijzen de norm laten zijn. 
• We schaffen de hypotheekrenteaftrek in stappen af. Deze subsidie voor koopwoningen drijft 
de huizenprijs op en wordt opgebracht door alle belastingbetalers. Op de private huurmarkt 
betalen huishoudens steeds hogere prijzen voor een steeds kleiner aanbod aan huurwoningen, 
waardoor zij onvoldoende kunnen sparen en zich dieper in de schulden moeten steken om een 
koophuis te bemachtigen.
• Alle inkomsten worden meegenomen in de berekening van iemands hypotheek. Het moet 
makkelijker worden om aan te tonen wat iemand kan dragen, bijvoorbeeld op basis van 
rekeningafschriften van betaalde huur in het verleden. Het komt nu regelmatig voor dat iemand 
jarenlang een huur van €1100 mag ophoesten, maar geen hypotheek van €800 kan krijgen 
omdat die persoon dat niet zou kunnen dragen. Dit moet meer gelijkgetrokken worden.
• Het is nu lastig voor gepensioneerden om een hypotheek voor een nieuw huis te krijgen. Door 
dit te vereenvoudigen wordt de doorstroom op de woningmarkt beter. Ook maken we het 
aantrekkelijker om een omkeerhypotheek aan te gaan. Hiermee verkoop je je huis terug aan de 
bank en huur je het huis waar je in woont. Op die manier komen we tegemoet aan de wens van 
veel ouderen.Nieuwe energie voor Nederland.50 | Verkiezingsprogramma D66 2023 – 2027                    De digitale versie lees je op d66.nl/verkiezingsprogramma
• Beleggers gaan belasting betalen over hun verhuurinkomsten. Dit past in onze visie om 
vermogen te belasten ten opzichte van arbeid en houdt goedkope koopwoningen beschikbaar 
voor starters.  
We bouwen binnen de bebouwde kom
Verschillende onderzoeken laten zien dat een aanzienlijk deel van de woningbehoefte 
binnenstedelijk kan worden ingevuld. De kwaliteit van natuur, de leefomgeving en het landschap 
worden zo ook gerespecteerd. Op lange termijn is het bovendien goedkoper en vaak zelfs 
sneller dan buitenstedelijk bouwen. Het vraagt wel creativiteit om alles in het werk te stellen de 
woonbehoefte binnen de bebouwde kom in te vullen. Daarbij is voldoende groen en kwaliteit van 
de openbare ruimte van essentieel belang. 
• D66 wil de komende jaren een omslag van eenzijdige focus op nieuwbouw naar meer en beter 
gebruik van de bestaande woningvoorraad, locaties en gebouwen. 
• Er zijn veel nieuwe woningen te realiseren door op- of tegen bestaande flats en 
appartementencomplexen nieuwe woningen te bouwen. Maar ook door bestaande (grotere) 
woningen in verschillende appartementen te verdelen. Het zogenaamde optoppen, aanplakken 
en splitsen. D66 wil dat met name woningcorporaties hiermee aan de slag gaan. Dit doen we 
verspreid door wijken, steden en dorpen, zodat gemengde en vitale wijken ontstaan. Hiervoor 
richten we landelijke optopteams op, die kansrijke gebouwen in kaart brengen.
• Gemeenten waarin veel woningen leegstaan, worden verplicht een leegstandsverordening 
op te stellen en deze actief te handhaven. Door de invoering van een leegstandsregister per 
gemeente voor kantoorgebouwen, versnellen we de transformatie van leegstaand zakelijk 
vastgoed. Bij langdurige leegstand volgt een in-gebruik-neem-plicht voor de gebouweigenaar 
(naar wonen of werkfunctie). Ook geven we gemeenten via aanpassing van de Gemeentewet 
de mogelijkheid een leegstandsheffing op te leggen.
• Procedures voor transformatie van kantoorgebouwen naar woningen worden verbeterd 
zodat het voor eigenaren aantrekkelijker en makkelijker wordt om kantoorgebouwen om te 
bouwen naar woningen. We verruimen de landelijke transformatiesubsidie om gemeenten en 
ontwikkelaars te ondersteunen.
• Hypotheekverstrekkers en woningbouwcorporaties gaan actief meedenken als huurders en 
huiseigenaren een lege kamer of zolder willen verhuren aan bijvoorbeeld een student of jonge 
woningzoekende.Nieuwe energie voor Nederland.51 | Verkiezingsprogramma D66 2023 – 2027                    De digitale versie lees je op d66.nl/verkiezingsprogramma
We gaan alle huizen isoleren
Er ligt een grote opgave om bestaande huizen en nieuwbouw duurzamer te maken. Hierdoor 
wordt het wooncomfort vergroot en de woonlasten verlaagd. Dit is een opgave bij koophuizen, 
maar vooral ook bij huurwoningen. Die laatste categorie vraagt extra inzet om daar ook echt een 
verduurzamingsslag te kunnen maken.
• D66 wil een Nationaal Isolatieoffensief opstarten. Dat doen we om massaal en versneld 
woningen te kunnen verduurzamen. We starten bij de huishoudens die het meest last hebben 
van tochtige woningen en hoge energieprijzen.
• We stimuleren de verduurzaming van koopwoningen via alles-in-één verduurzamingstrajecten. 
Huiseigenaren die niet direct de middelen hebben of opzien tegen het verduurzamingstraject 
kunnen daardoor toch meedoen. Daarom voeren we woningverbonden financiering in. De regels 
rond toekenning hypotheken dienen verder vergroend te worden.
• Wat D66 betreft krijgen mensen die zelf aan de slag gaan met de verduurzaming van hun huis 
ook toegang tot verduurzamingssubsidies.
• Er is een breed scala aan subsidiemogelijkheden voor verduurzaming en isolatie. Huishoudens 
moeten beter worden ondersteund, zodat het verduurzamen van de woning eenvoudiger wordt.
• Huurders waarvan de huisbaas weigert om te verduurzamen, krijgen via het initiatiefrecht de 
mogelijkheid zelf een verduurzamingsplan in te dienen.
• Op bestaande bedrijventerreinen en in de nieuwe bedrijfsclusters verplichten we efficiënt en 
meervoudig ruimtegebruik. Bijvoorbeeld door parkeerruimte onder gebouwen, of groen en 
energieopwekking op gebouwen. Zo houden we de ruimtebehoefte zo veel mogelijk beperkt en 
zijn ook bedrijventerreinen meer natuurinclusief.
• Voor verenigingen van eigenaren nemen we juridische en praktische drempels weg, die 
verduurzaming moeilijk maken. Eigenaar-bewoners in een VvE mogen bij verduurzaming niet 
worden afgeremd door regelgeving gericht op verhurende eigenaren in hetzelfde gebouw.
• Toekomstige huizen moeten natuurinclusief en duurzaam worden gebouwd en geïsoleerd. 
Daarom wil D66 dat Biobased materialen een volwaardig onderdeel worden in de gebouwde 
omgeving. 
• D66 wil bij toekomstige nieuwbouw minder gebruik van schaars schoon drinkwater bij het 
doorspoelen van toiletten. Daarom komen er hybride watersystemen in nieuwbouwhuizen en 
-gebouwen. Daarnaast verplichten we de opslag van regenwater via het bouwbesluit, om in 
periodes van droogte het schoon drinkwaterverbruik te kunnen verminderen.
• De C-labelplicht voor kantoren gaan we veel steviger handhaven en uitbreiden naar alle andere Nieuwe energie voor Nederland.52 | Verkiezingsprogramma D66 2023 – 2027                    De digitale versie lees je op d66.nl/verkiezingsprogramma
gebouwen die buiten de gebouwen voor bewoning vallen. Het Rijksvastgoedbedrijf geeft hierbij 
het goede voorbeeld. Bovendien schroeven we deze verplichting op naar label B in 2035 en 
label A+ in 2040.
• De verduurzamingsambities en het beschermen van kwetsbare diersoorten, zoals vleermuizen, 
moeten hand-in-hand gaan. Om te voorkomen dat er vertragingen ontstaan in grootschalige 
verduurzaming van huizen, wil D66 integrale ecologische onderzoeken toestaan, zoals 
bijvoorbeeld in Utrecht. Hiervoor komt meer ondersteuning voor gemeenten en provincies.
• Bij het verduurzamen van bestaande woningen hebben we ook aandacht voor de milieu-impact 
van deze isolatie. We introduceren een milieuprestatie-eis voor renovaties en hanteren biobased 
isoleren als uitgangspunt, om de milieu-impact van de grote isolatie-opgave te beperken.
Woningcorporaties bouwen door!
Een groot onderdeel van de volkshuisvestelijke verantwoordelijkheid van de overheid is de zorg 
voor betaalbare woningen. Het aantal beschikbare woningen staat onder druk. Niet iedereen heeft 
meer zicht op een betaalbare (huur)woning. Woningcorporaties spelen een belangrijke rol bij het 
realiseren van woonruimte voor woningzoekenden. Wat D66 betreft versterken we hun positie en 
vergroten we hun takenpakket. Zij krijgen ook een belangrijke rol in het in balans brengen van het 
woningaanbod in wijken.  
• D66 wil voorkomen dat de bouw van betaalbare woningen stilvalt. Daarom komt er een 
doorbouwfonds om de bouw van betaalbare woningen op gang te houden. Om te borgen dat 
sociale huurwoningen betaalbaar blijven, komt er een transparante en algemeen geldende 
methodiek om een sociale grondprijs vast te stellen. Om te borgen dat betaalbare woningen ook 
voor de ontwikkelaar betaalbaar zijn, komt er in alle gemeenten een transparante en algemeen 
geldende methodiek om de grondprijs voor sociale huur en middensegment woningen vast 
te stellen. Daarnaast komt er een onderzoek naar de mogelijkheden voor toepassing van een 
transparante methodiek, geldend voor alle particuliere grondeigenaren, voor het bepalen van de 
grondprijzen voor woningen in de sociale huur en het middensegment.
• De markttoets werkt vertragend voor woningcorporaties om woningen voor middeninkomens te 
bouwen. Daarom is deze toets tijdelijk opgeschort. D66 wil de markttoets volledig afschaffen, 
zodat er sneller woningen voor middeninkomens gebouwd kunnen worden. Het uitgangspunt 
moet worden dat iedereen zicht krijgt op een betaalbare woning.
• D66 wil dat minimaal eenderde van de nieuw te bouwen woningen sociale huurwoningen zijn. 
Hierdoor zorgen we ervoor dat de woningvoorraad in wijken, dorpen en steden meer in balans 
komt. Woningcorporaties krijgen een belangrijke rol in het bouwen van middenhuur-woningen. Nieuwe energie voor Nederland.53 | Verkiezingsprogramma D66 2023 – 2027                    De digitale versie lees je op d66.nl/verkiezingsprogramma
Om hen hiertoe in staat te stellen, wordt het voor woningcorporaties mogelijk om met geborgde 
leningen middenhuur-woningen bouwen.
• We verhogen de inkomensgrens van de sociale huursector zodat ook de lagere 
middeninkomens terecht kunnen in een sociale huurwoning.
• D66 wil onverminderd door met de Nationale Prestatieafspraken tussen de woningcorporaties, 
huurdersvertegenwoordigers en het Rijk.
• Om snel meer zorgwoningen te realiseren worden woningcorporaties gestimuleerd om de 
komende jaren een deel van de grondgebonden woningen te splitsen tot combinatiewoningen. 
Van twee woningen kunnen drie wooneenheden worden gemaakt die gecombineerd kunnen 
worden bewoond door mensen met een zorgbehoefte en hun mantelzorgers. D66 wil per jaar 
5.000 van deze combinatiewoningen realiseren.
• We ontwikkelen nieuwe vormen van betaalbaar wonen. Zoals hamsterhuren, waarbij huurders 
kunnen sparen voor een koophuis. 
• We geven meer ruimte en ondersteuning aan coöperatieve bewonersinitiatieven.
• Ook woningcorporaties maken wat D66 betreft de omslag van een eenzijdige focus op 
nieuwbouw naar het beter gebruik maken van de bestaande woningvoorraad en gebouwen. 
Denk hierbij aan optoppen, aanplakken en splitsen van grondgebonden woningen en het 
aanbieden van samenhuur-contracten in de vrije sector.Starters op de woningmarkt / woningzoekenden 
We maken het zicht op een betaalbare (huur)woning weer een vanzelfsprekendheid. 
Om dat te bereiken, komt er een doorbouwfonds, bouwen we kantoren om en breiden 
we bestaande gebouwen uit. Zo houden we de bouw van betaalbare woningen op 
gang. Van alle nieuwe woningen moet minstens een derde sociale huurwoningen zijn. 
Daarmee garanderen we dat er voor iedereen een betaalbare woning beschikbaar is. 
Daarnaast komt het nog veel te vaak voor dat je wel €1.100 huur mag betalen, maar 
geen hypotheek kan krijgen van €800 per maand. D66 wil dat anders: draagkracht 
maken we leidend bij het afsluiten van een hypotheek. Om starters een eerlijke kans 
op de woningmarkt te geven, zorgen we dat beleggers en investeerders bestaande 
starterswoningen niet kunnen opkopen. Zo worden koopwoningen gebruikt waarvoor 
ze bedoeld zijn: een thuis bieden aan wie een woning zoekt. Een betaalbare en 
gezonde woning betekent ook een duurzame woning. Daarom starten we met een 
isolatieoffensief. Zo maken we een einde aan hoge energierekeningen en ongezonde 
huizen. Op deze manier zetten we alles op alles om iedere starter en iedere 
woningzoekende een goed thuis te bieden. Nieuwe energie voor Nederland.54 | Verkiezingsprogramma D66 2023 – 2027                    De digitale versie lees je op d66.nl/verkiezingsprogramma• Woningcorporaties geven coöperatieve bewonersinitiatieven de ruimte om, onder voorwaarden, 
corporatiewoningen over te nemen.
• Om woningcorporaties goed toe te rusten voor de ambities voor de komende jaren, zullen we 
blijvend moeten kijken naar hun financiële positie. Zo nodig maken we extra middelen vrij.
Meer huizen voor starters en studenten 
Binnen de opgave voor meer passende woningen is er bijzondere aandacht nodig voor starters 
en studenten. Duizenden studenten, net afgestudeerden en starters hebben op dit moment geen 
zicht op een (betaalbare) woning.  
• De opkoopbescherming voor betaalbare koopwoningen wordt verlengd tot 2027. Hiermee 
beschermen we de kansen van starters.
• D66 wil dat in zoveel mogelijk gemeenten een raad van woningzoekenden wordt opgezet om 
de belangen van woningzoekenden beter te vertegenwoordigen. Zij worden actief betrokken bij 
inspraak en besluitvorming over woningplannen in gemeenten.
• Het landelijk initiatief koopstartfonds wordt een revolverend fonds waarin ook commerciële 
partijen kunnen investeren. Hierdoor zorgen we voor voldoende middelen voor de realisatie 
van starterswoningen en dat ook in economisch slechte tijden betaalbare starterswoningen 
gefinancierd kunnen worden. 
• D66 wil meer nieuwe studentenwoningen. Daarom willen we dat woningcorporaties zich extra 
inzetten voor studentenwoningen. Daarnaast komt er een landelijke financiële impuls om de 
bouw van studentenwoningen te realiseren.
• Om starters aan goede en betaalbare woningen te helpen is nog iets noodzakelijk, te weten 
meer doorstroming op de woningmarkt. Dit willen wij bereiken via de methode, meer woningen 
voor jongeren door de bouw van meer woningen voor senioren. Mits goed uitgevoerd kunnen 
op deze manier twee of meer vliegen in één klap geslagen worden.
• D66 wil de bouw van onzelfstandige woningen aantrekkelijker maken en dat de huren 
betaalbaar zijn. Dat betekent onder andere dat het WWS-stelsel aangepast moet worden en dat 
huurtoeslag ook mogelijk wordt voor onzelfstandige huurwoningen (zolang de toeslagen nog 
niet zijn afgeschaft).  
• In studentensteden met de grootste tekorten komen er onder regie van het (nieuwe) 
ministerie van Volkshuisvesting en Ruimtelijke Ordening, studentenhuisvestingspacten. 
Dat zijn versnellingsafspraken tussen Rijk, gemeente, bouwers, woningcorporaties en 
onderwijsinstellingen.Nieuwe energie voor Nederland.55 | Verkiezingsprogramma D66 2023 – 2027                    De digitale versie lees je op d66.nl/verkiezingsprogramma
• D66 wil dat onderwijsinstellingen die willen groeien medeverantwoordelijk worden voor de 
huisvesting van de extra studenten die naar deze instellingen komen.
Kansen in en voor alle wijken en buurten
We zien dat in een flink aantal wijken in Nederland de leefbaarheid onder grote druk staat. De 
leefbaarheid structureel verbeteren vraagt grote langjarige investeringen. Hiermee bieden we 
bewoners en gemeenten zekerheid.
• D66 gelooft sterk in gemengde en vitale wijken. Zodat inwoners met binding met de wijk daar 
kunnen blijven wonen, ook als zij een ander soort huis willen kopen of huren.
• D66 wil investeren in deze wijken door het oprichten van een Fonds Kansrijke Wijken.
• Grond mag geen model zijn voor snelle winsten. Daarom komt er een verbod op speculatieve 
grondhandel door de splitsing van landbouwpercelen. 
• Bij waardestijging van grond door de wijziging van een bestemming mag niet alleen de 
eigenaar van deze groei profiteren. Een deel van de waardestijging moet terugvloeien naar de 
samenleving. Daarom wil D66 in de komende kabinetsperiode een planbatenheffing invoeren. 
Op termijn willen we alle waardestijging van grond belasten.
• Het ongecontroleerd bouwen van vierkante dozen in het landschap moet worden voorkomen. 
In plaats daarvan wil D66 dat bij de komst van datacentra en distributiecentra strikte ruimtelijke 
kwaliteitseisen gesteld worden waardoor er gebouwen ontstaan die passen in het landschap. 
Hierbij kan gedacht worden aan het verdiept aanleggen, kleurgebruik en/of groene gordels. 
• Er komt een Rijksgrondfaciliteit voor tijdelijke woonlocaties. Hierdoor kan het Rijk bouwlocaties 
tijdelijk inzetten voor het snel plaatsen van kant-en-klare duurzame woningen.
Een zekere basis voor elke dag
We verhogen het minimumloon 
Bijna een miljoen mensen in Nederland leven in armoede. Deze bestaansonzekerheid leidt tot 
grote persoonlijke problemen en gaat ten koste van de eigenwaarde en gezondheid van mensen. 
Mensen trekken zich terug, verliezen vertrouwen in de overheid en doen niet meer actief mee in 
de samenleving. Deze mensen zijn voor allerlei dingen afhankelijk van de overheid, voor elke extra 
regeling moet er een aanvraag worden gedaan. Angst om te moeten terugbetalen of niet de hand 
op willen houden, speelt regelmatig mee in de afweging die mensen maken. Bij kinderen heeft 
armoede ook direct impact op leerprestaties en gezondheid, en daarmee op de toekomstkansen. 
Het vangnet van onze verzorgingsstaat is niet langer voldoende. Mensen moeten beter weten 
waar ze op kunnen rekenen en voldoende buffer kunnen opbouwen voor financiële tegenslagen. Nieuwe energie voor Nederland.56 | Verkiezingsprogramma D66 2023 – 2027                    De digitale versie lees je op d66.nl/verkiezingsprogramma
• We verhogen het minimumloon naar tenminste €17,50 in 2028, de bijstand stijgt volledig 
mee. Daarnaast laten we de koppeling van de AOW en het minimumloon los, om 
koopkrachtondersteuning voor beide groepen gerichter uit te kunnen voeren. We verhogen 
de AOW, zodat gepensioneerden er netto op vooruit gaan en de AOW meer in evenwicht komt 
met andere uitkeringen. We verlagen de lasten voor lage- en middeninkomens. Zo kunnen 
mensen met een laag inkomen gemakkelijker hun rekeningen betalen en wordt het tegelijkertijd 
aantrekkelijker om te gaan werken vanuit een uitkering. 
• We verhogen het minimumjeugdloon, zodat iedereen vanaf achttien jaar recht heeft op het 
volledige minimumloon. Ook voor zestien- en zeventienjarigen gaat daarmee het minimumloon 
omhoog. Ruim 35 procent van de jongvolwassenen maakt zich zorgen over hun financiële 
toekomst. Een sterke financiële basis is essentieel voor deze generatie om goed om te kunnen 
gaan met de druk die op onze jongeren staat. De leeftijdsgrens voor de vrijwilligersvergoeding 
wordt ook verlaagd: iedereen vanaf 18 jaar heeft dan dezelfde maximumvergoeding.
• We hebben speciale aandacht en aanpak voor kinderarmoede. De positie van kinderen 
binnen het huidige stelsel is zeer kwetsbaar en moet worden versterkt. De eerste stap is het 
samenvoegen van de kinderbijslag met het kindgebonden budget en die aanzienlijk verhogen, 
ongeacht de leeftijd. En andere stap is het uitkeren van kinderopvangtoeslagen direct aan de 
kinderopvang, zonder tussenkomst van ouder(s)/verzorger(s). Juist de gezinnen met een lager 
inkomen krijgen dan meer inkomensondersteuning.
• Op Caribisch Nederland wordt op zo kort mogelijke termijn een sociaal minimum ingevoerd dat 
gekoppeld is aan een werkelijk bestaansminimum. De uitkomsten van de Commissie sociaal 
minimum Caribisch Nederland zijn daarbij leidend. 
• We willen dat armoederegelingen toegankelijk en begrijpelijk zijn voor mensen en zo min 
mogelijk papierwerk vragen. De groep mensen die niet gebruikt waar zij wel recht op hebben, 
is nog steeds te groot. Het kan voor mensen soms een grote stap zijn om zich te melden, 
waardoor armoede verborgen blijft. Daarom kunnen mensen met terugwerkende kracht 
gebruikmaken van armoederegelingen. We zorgen dat elke gemeente in ieder geval een 
minimum aan armoederegelingen biedt, zodat iedereen recht heeft op voldoende hulp. Ook 
zorgen we ervoor dat alle uitkeringen en toeslagen op een vast moment worden uitbetaald en 
dat incasso’s zoveel mogelijk op een vast moment worden afgeschreven, zodat mensen een 
goed overzicht van hun inkomen en lasten hebben.
• Door verschillende uitkeringsregelingen die samenkomen of door schulden (beslagvrije voet 
of leefgeld) is lang niet altijd duidelijk op welk minimum mensen recht hebben. Zo hebben 
tienduizend gezinnen jarenlang onder de bijstandsnorm geleefd omdat regelingen niet goed 
optelden, zonder dat goed duidelijk was bij verschillende instanties dat dit het geval was. 
Het moet daarom voor iedereen duidelijk zijn wat het bestaansminimum is, dus waar je altijd Nieuwe energie voor Nederland.57 | Verkiezingsprogramma D66 2023 – 2027                    De digitale versie lees je op d66.nl/verkiezingsprogramma
aanspraak op kunt blijven maken. We moedigen de uitkeringsinstantie aan om hier actief mee 
aan de slag te gaan om hun cliënten daarbij te begeleiden.
• De vermogensgrens voor kwijtschelding van gemeentelijke belastingen wordt gelijkgetrokken 
met de vermogensgrens van de bijstand.
Een nieuwe start, zonder toeslagen 
Het toeslagenstelsel dat we nu hebben, is onnodig ingewikkeld. Het zorgt ervoor dat mensen niet 
kunnen uitgaan van wat er op hun rekening terecht komt en er altijd een heel groot risico op
terugbetalingen aan Dienst Toeslagen dreigt.. Dit leidt tot een enorme administratieve rompslomp 
waar mensen in verdwalen en tot problematische schulden die soms boven de ton uitstijgen. Het 
toeslagenschandaal liet zien hoe onschuldige mensen jaren moesten vechten tegen onterechte 
terugvorderingen. Daarom wil D66 een nieuw stelsel dat eenvoudig, overzichtelijk en rechtvaardig 
is. D66 werkt toe naar bestaanszekerheid in een stelsel zonder toeslagen. Met het idee ‘niet alles 
kan, en zeker niet tegelijk’ gaat dit in een aantal stappen.
• Door het minimumloon en de uitkeringen flink te verhogen, wordt de financiële zekerheid 
versterkt en zijn er minder andere vormen van inkomensondersteuning nodig.
• We maken kinderopvang bijna gratis. Elk kind krijgt recht op vijf dagen kinderopvang per week, 
van één tot twaalf jaar. Hiermee verdwijnt de kinderopvangtoeslag. Niet alleen kinderen van 
werkende ouders, maar alle kinderen krijgen recht op deze bijna-gratis kinderopvang.
• We schaffen de zorgtoeslag af, waarmee naast de kinderopvangtoeslag dus een tweede toeslag 
wordt vervangen door een andere vorm van (inkomens)ondersteuning.
• We introduceren een individueel basisbedrag voor elke meerderjarige Nederlander. Dit is 
een verzilverbare heffingskorting die met je belasting wordt verrekend en die in geld wordt 
uitgekeerd bij geen of te lage inkomsten. Naast dat we hiermee een eerste stap doen in het 
afschaffen van de toeslagen, is het ook een tegemoetkoming voor de hogere kosten die het 
gevolg zijn van de energietransitie
• D66 werkt uiteindelijk toe naar meer bestaanszekerheid in een stelsel helemaal zonder 
toeslagen. Het basisbedrag wordt dan steeds verder verhoogd, waardoor andere vormen van 
inkomensondersteuning verder afgebouwd kunnen worden. Dit gebeurt zodra de effecten 
op overheidsfinanciën en economie dit toelaten en er geen grote negatieve effecten voor de 
werkgelegenheid zijn. Zo maken we het systeem eenvoudiger, stoppen we met het complexe 
rondpompen van geld en zorgen we voor meer inkomenszekerheid voor iedereen. Op termijn 
moet dit leiden naar een systeem van negatieve inkomstenbelasting.Nieuwe energie voor Nederland.58 | Verkiezingsprogramma D66 2023 – 2027                    De digitale versie lees je op d66.nl/verkiezingsprogramma
Sneller uit de schulden 
Er zijn 1,4 miljoen mensen in Nederland voor wie schulden een serieus probleem vormen. Dat zijn 
er 1,4 miljoen te veel. Meer dan de helft van deze groep werkt. Schulden leiden er vaak toe dat 
mensen met genoeg inkomen toch niet rond kunnen komen. Het is een groot maatschappelijk 
probleem, waar een steeds groter deel van de mensen mee te maken krijgt. D66 wil menswaardig 
en zo efficiënt mogelijk mensen in financiële nood helpen. Het kwijtschelden of opkopen van een 
schuld kan ervoor zorgen dat het niet van kwaad naar erger gaat in een gezin. Geldproblemen van 
vandaag ondermijnen de mentale gezondheid en keuzes van morgen. 
• D66 wil een effectieve inzet van middelen om integrale gebiedsontwikkeling mogelijk te maken. 
Westellen daarom een Integraal Gebiedsfonds in. Bestaande subsidiestromen, vanuit de 
verschillende beleidsvelden, worden in dit fonds gebundeld. Gemeenten zijn daarmee in staat 
op basis van een integrale gebiedsvisie op een effectieve wijze gebieden te ontwikkelen.
• Online bestellen op afbetaling (Buy Now, Pay Later-diensten) wordt beter gereguleerd om 
het ontstaan van schulden te voorkomen. We ontmoedigen doorlopende leningen voor 
luxegoederen. Er komt ook een zorgplicht bij de schuldeiser als hieruit schulden ontstaan.
• We zetten in op financiële geletterdheid bij jongeren, als een belangrijk instrument om schulden 
tegen te gaan. Financiële begeleiding moet beschikbaar zijn bij ingrijpende gebeurtenissen 
(zoals op jezelf gaan wonen) en er wordt nog meer ingezet op vroeg signalering. Alle individuen 
en gezinnen moeten – indien gewenst – volledig worden ontzorgd bij de aanvraag van zorg, 
hulp, toeslagen etc.
• Kredietregistratie wordt een wettelijke taak met publieke waarborgen. Na het doorlopen van het 
wettelijke of het minnelijke traject, komt je registratie in het BKR automatisch te vervallen, zodat 
schulden je niet blijven achtervolgen.
• Het opkopen van schulden door externe partijen wordt verboden en er komt een 
verjaringstermijn om te voorkomen dat mensen na lange tijd of het afronden van de 
schuldhulpverleningn nog worden geconfronteerd met hoge rekeningen.
• Schuldhulpverlening moet breder toegankelijk worden, ook voor ondernemers en mensen met 
beginnende schulden. Daarnaast moeten mensen met een hoger inkomen of een koophuis 
ook toegang hebben tot schuldhulpverlening. Schuldhulpverlening moet mensen weer 
perspectief geven met één traject, één plan en één regisseur. Wij voeren een keurmerk in voor 
bewindvoerders, zodat malafide bewindvoerders worden geweerd.  
 Nieuwe energie voor Nederland.59 | Verkiezingsprogramma D66 2023 – 2027                    De digitale versie lees je op d66.nl/verkiezingsprogramma
• We zetten het samenvoegen van het minnelijke- en wettelijke schuldhulptraject door. Er wordt 
alleen getoetst door de rechter als dat strikt noodzakelijk is. De ‘pauzeknop’ waarmee mensen 
met schulden een aflossingspauze kunnen krijgen van twee maanden per jaar, wordt wettelijk 
verankerd. 
• Werken met saneringskredieten wordt de standaard bij alle schuldregelingen. Bij schulden bij de 
overheid is er nu nog te weinig oog voor de rol van de overheid in deze schulden en voldoende 
leefgeld bij afbetaling. Daarom moet het recht op leefgeld worden vastgelegd, zodat het 
uitbetalen hiervan voorgaat op het betalen van rekeningen.
• Om nieuwe schulden en terugval in schulden te voorkómen, kunnen mensen blijvend gebruik 
maken van gratis budgetbeheer. Daarbij vormt tegelijkertijd het bevorderen van de financiële 
zelfredzaamheid het uitgangspunt bij (de nazorg van) schuldhulpverlening.
Naar werk dat werkt voor iedereen
De krapte op de arbeidsmarkt biedt ook kansen. We kunnen het ons simpelweg niet veroorloven 
om iedereen die mee kan en mee wil doen, aan de kant te laten staan. Werk biedt niet alleen 
bestaanszekerheid, het is ook een belangrijke basis voor sociale contacten en individuele 
ontwikkeling. Iedereen heeft talent en we kunnen meer doen om mensen de mogelijkheid te geven 
hun talent goed te benutten. Dat vergt een investering van werkgevers, om de mogelijkheden te 
zien in plaats van alleen in beperkingen te denken. En het vraagt om een aanpak voor iedereen, 
zonder hokjes of drempels.
• Bij het vinden van werk is het belangrijk dat iedereen de ondersteuning krijgt die het best bij die 
persoon past. Dit vraagt om het vereenvoudigen en toegankelijk maken van de re-integratiehulp 
en het wegnemen van de bestaande schotten. Stel bijvoorbeeld jobcoaching beschikbaar voor 
een bredere doelgroep, zoals mensen in de WIA en bijstand.
• Niet voor iedereen is een reguliere baan een optie. Als er geen zicht is op de stap naar betaald 
werk moet er meer ruimte zijn voor maatwerk. Dat kan zijn in de vorm van vrijwilligerswerk 
met behoud van uitkering. Voor anderen kan een plek bij beschut werk of een basisbaan veel 
betekenen. Dit gebeurt met de bestaande budgetten, maar waar meer gebruik wordt gemaakt 
van publiek- private samenwerking. Vaak gaat dit om maatschappelijk waardevol werk, zoals het 
verbeteren van wijken en buurten.  
• We verlagen de werkgeverspremies voor de laagste inkomens zodat het aantrekkelijker wordt 
voor werkgevers om mensen die moeilijk aan het werk komen, in dienst te nemen.  Nieuwe energie voor Nederland.60 | Verkiezingsprogramma D66 2023 – 2027                    De digitale versie lees je op d66.nl/verkiezingsprogramma
• Terugkeer naar werk vereist een duidelijke en eenvoudige verrekensystematiek in alle 
uitkeringen. Het aanvaarden van een baan kan namelijk voor onzekerheid zorgen over het recht 
op een uitkering. We verruimen voor iedere bijstandsgerechtigde de mogelijkheid om tijdelijk 
tot minimumloon bij te verdienen naast de uitkering, om via deeltijdwerk de stap naar een 
reguliere baan te zetten. Ook moet het gemakkelijker worden om een opleiding te volgen of 
vrijwilligerswerk te doen in de Participatiewet. 
• We maken het makkelijker om een onderneming te starten vanuit een uitkering. Hierbij kunnen 
microkredieten een rol spelen om mensen op weg te helpen. We nemen de onzekerheid weg bij 
verrekening van inkomsten door de startende ondernemer een paar maanden vrij te stellen van 
deze verrekening.
• De WIA werkt op dit moment onvoldoende. Veel mensen zijn het niet eens met de uitkomst van 
het onderzoek naar het werkvermogen, voelen zich niet begrepen in hun medische beperkingen 
of zien heel lang geen verzekeringsarts door de terkorten. Tegelijkertijd hebben we in het 
verleden geleerd dat het simpelweg versoepelen van de voorwaarden ook de problemen niet 
oplost. De onafhankelijke commissie toekomst arbeidsongeschiktheidsstelsel (OCTAS) komt 
begin 2024 met een advies over een stelsel voor langdurige ziekte en arbeidsongeschiktheid. 
Dit advies moet ter hand worden genomen om het stelsel van arbeidsongeschiktheid 
aan te passen. In tussentijd moet er alvast worden gewerkt aan een minder theoretisch 
arbeidsongeschiktheidscriterium en moet er meer rekening worden gehouden met mensen met 
een urenbeperking.
• Investeer ook in het voorkomen van ziekte op de werkvloer. De grote toename van burnouts 
onder veelal jonge mensen baart grote zorgen. Maak de opbrengsten van investeringen in 
preventie inzichtelijk en laat het een verplicht onderdeel zijn van arbodiensten. Werk daarbij ook 
samen met curatieve en sociale geneeskunde.
• Mensen met een beperking of chronische ziekte wonen vaak samen met anderen die voor hen 
(mantel-)zorgen. Door het samenwonen krijgen mensen minder bijstandsuitkering vanwege de 
kostendelersnorm. Zij worden financieel gestraft omdat zij samenwonen vanwege de (mantel-)
zorg die nodig is. D66 wil daarom in aanvulling op het afschaffen van de kostendelersnorm 
voor mensen jonger dan 27 jaar, ook de kostendelersnorm afschaffen voor huishoudens waar 
huisgenoten, partners of familieleden (mantel)zorgen.
We pakken schijnzelfstandigheid hard aan 
De manier waarop verschillende soorten werk zijn georganiseerd, is niet rechtvaardig. Er zijn 
nu te grote verschillen in zekerheid, alleen maar op basis van contractvorm. Wij willen iedereen Nieuwe energie voor Nederland.61 | Verkiezingsprogramma D66 2023 – 2027                    De digitale versie lees je op d66.nl/verkiezingsprogramma
de bescherming en zekerheden bieden die nodig zijn, met werkzekerheid voor iedereen als 
uitgangspunt. De afspraken die afgelopen jaar met sociale partners zijn gemaakt, blijven wat D66 
betreft leidend. Kern van de afspraken is het aanpakken van de onzekerheid op de arbeidsmarkt. 
Iedereen die werkt, verdient fatsoenlijke bescherming tegen pech en risico’s, en moet de 
mogelijkheid krijgen om hun werkende leven naar eigen wens in te vullen.
• Wij vinden dat mensen zelf moeten bepalen hoe zij hun werkende leven inrichten; als 
werknemer, als zelfstandige of als werkgever. In de praktijk zien we grote verschillen 
tussen deze groepen. Dat leidt tot problemen als schijnzelfstandigheid. In lijn met 
het arbeidsmarktakkoord verkleinen we daarom de verschillen in de fiscaliteit en de 
sociale zekerheid tussen verschillende vormen van werk om concurrentie op basis van 
arbeidsvoorwaarden te voorkomen. Hierdoor wordt de aard van het werk bepalend voor de 
vorm van de arbeidsrelatie, in plaats van de kosten. 
• We geloven in een sociaal stelsel dat alle werkenden de bescherming biedt die ze nodig 
hebben. Arbeidsongeschiktheid is een risico dat iedereen loopt. Daarom werken we naar een 
stelsel van sociale zekerheid voor alle werkenden. Als eerste stap voeren we een betaalbare 
collectieve arbeidsongeschiktheidsverzekering in voor zelfstandigen, zoals geadviseerd door de 
Stichting van de Arbeid. Hierbij steunt D66 de mogelijkheid voor een opt-out voor zelfstandigen 
die een uitgebreidere private verzekering willen zoals een beroepsverzekering. Voorwaarde 
is wel dat de private verzekering ten minste dezelfde dekking en premie heeft, de opt-out 
uitvoerbaar en betaalbaar is en niet de solidariteit van de publieke verzekering ondermijnt.
• We pakken schijnzelfstandigheid hard aan. Een te grote groep mensen bevindt zich in een 
onzekere positie omdat ze als zelfstandige werk doen, terwijl ze feitelijk werknemer zijn. Dit 
gaat ten koste van hun werkzekerheid en hun sociale zekerheid. In een aantal (publieke) 
sectoren werken nu steeds meer zelfstandigen die daar eerder werkten als werknemer. Met 
de huidige personeelskrapte biedt zelfstandigheid soms de mogelijkheid om een hoger tarief 
te vragen en bijvoorbeeld eisen te stellen aan roosters of nachtdiensten. Tegelijkertijd botst 
dit met het collectieve belang dat er altijd iemand is om zorg te verlenen of om voor de klas te 
staan. Het is juist daar belangrijk om schijnzelfstandigheid tegen te gaan en de belangen van 
werkenden beter te borgen. Voor een hoger loon, flexibelere uren en meer keuze in diensten. 
Zodat werkenden niet elkaar beconcurreren maar zich sterk kunnen maken ten opzichte van de 
werkgever. Dat betekent natuurlijk niet dat er nooit een zelfstandige in de zorg of het onderwijs 
kan werken.  
 Nieuwe energie voor Nederland.62 | Verkiezingsprogramma D66 2023 – 2027                    De digitale versie lees je op d66.nl/verkiezingsprogramma• We vergroten de mogelijkheden voor collectieve onderhandelingen voor zelfstandig 
ondernemers, om tegenwicht te bieden aan de marktmacht van opdrachtgevers. En we zorgen 
dat zelfstandigen goed vertegenwoordigd zijn in de polder. Bij het afsluiten van cao’s moeten 
alle werkenden voor wie de cao gaat gelden beter worden betrokken, ook niet-leden, en het 
toetsen van draagvlak en representativiteit moet beter worden geborgd.
• De meeste ondernemers kiezen er heel bewust voor om voor zichzelf te beginnen. Ze dragen 
bij aan een innovatieve en creatieve economie en behoren tot de kern van hardwerkend 
Nederland. Regels en wetgeving moet er zijn om deze groep te faciliteren, niet om ze dwars te 
zitten. De criteria op basis waarvan je kunt ondernemen als zelfstandige moeten daarom veel 
duidelijker worden, zodat er ruimte en rust ontstaat voor deze ondernemers. Door duidelijkheid 
te creëren over de (ondernemers)voorwaarden waaronder je als zelfstandige mag werken, moet 
het onderscheid tussen een werknemer en een zelfstandige veel duidelijker worden.  
Meer grip op je pensioen 
Met het aannemen van de pensioenhervorming is een hele grote stap gezet naar een eerlijker, 
transparanter, persoonlijker en toekomstbestendig pensioen. De komende jaren zullen vooral in 
het teken staan van implementatie van deze pensioenwet. Ook na het werkende leven moeten 
mensen in vrijheid hun leven vorm kunnen geven naar eigen inzicht. D66 wil na de invoering van 
de pensioenhervorming verder bouwen aan pensioenen die mensen keuzevrijheid én zekerheid 
voor later geven.
• D66 wil dat het mogelijk wordt gemaakt om, als je dat wilt, na de AOW-leeftijd (al dan 
niet gedeeltelijk) te blijven doorwerken. Wij willen dat werkgevers en werknemers in hun 
arbeidsovereenkomsten opnemen dat in het zicht van de pensioendatum zij altijd met elkaar 
spreken over de mogelijkheden en wensen van beide kanten om te blijven werken. Het wordt 
mogelijk om de AOW tot maximaal drie jaar later actuarieel neutraal in te laten gaan. Daardoor 
wordt de AOW-uitkering ietsje hoger als deze een jaar of een paar jaar later ingaat. 
• Na implementatie van de pensioenhervorming wil D66 keuzevrijheid binnen het pensioenstelsel 
uitbreiden. Bijvoorbeeld door de flexibele opbouw van pensioen, zoals tijdelijk geen 
pensioenpremie betalen en die later inhalen (premievakantie). Een grote groep mensen bouwt 
verplicht meer vermogen voor hun pensioen op tijdens hun leven dan zij eigenlijk willen, 
terwijl ze juist in andere levensfases financieel krap zitten. Zo krijgen mensen de ruimte om 
bijvoorbeeld een deel van hun hypotheek af te lossen. Voorwaarde hierbij blijft dat mensen 
voldoende pensioen opbouwen. Het wetsvoorstel over het opnemen van het bedrag ineens bij 
pensionering wordt ook versneld doorgezet.Nieuwe energie voor Nederland.63 | Verkiezingsprogramma D66 2023 – 2027                    De digitale versie lees je op d66.nl/verkiezingsprogramma
• Met de initiatiefwet van D66, de Wet eigen strategie pensioenfonds (Wesp), krijgen 
belanghebbenden meer inspraak op het beleggingsbeleid van hun pensioenfonds. 
Pensioenfondsen moeten investeringen doen waar alle belanghebbenden baat bij hebben en 
die aansluiten bij de voorkeuren van belanghebbenden.
• D66 wil dat een herziening van de governance van pensioenfondsen (Pensioenwet) plaatsvindt 
in het licht van de gewijzigde risicoverhoudingen in het nieuwe pensioenstelsel (WTP), zodat 
alle belanghebbenden op een evenwichtige wijze vertegenwoordigd zijn in de besturen van 
pensioenfondsen.
• De afspraken over diversiteit in pensioenfondsbesturen uit de code pensioenfondsen worden 
wettelijk geborgd, zodat er altijd vrouwen, mannen, jongeren en veertigplussers in het 
pensioenfondsbestuur zitten. We informeren de voordragende partijen actief over de voordelen 
van een divers samengesteld bestuur en handhaven de wettelijke basis op dezelfde manier als 
het vrouwenquotum in raden van toezicht.
• We versoepelen de regels voor de aanvullende inkomensvoorziening ouderen, die AOW-
gerechtigden aanvult tot de bijstandsnorm als er onvoldoende AOW is opgebouwd. Hieronder 
vallen ook de regels rondom verblijf in het buitenland. De menselijke maat wordt meer leidend.
• 1,7 miljoen mensen met een baan bouwen op dit moment geen aanvullend pensioen op. Om 
dit tegen te gaan beginnen we met het meer inzichtelijk maken van de pensioenopbouw op 
loonstroken. Daarnaast komt er de mogelijkheid om gemiste pensioenopbouw op latere leeftijd 
(waar mogelijk fiscaal gefaciliteerd) in te halen, zodat mensen het gat in hun pensioenopbouw 
zo goed mogelijk kunnen verkleinen. Samen met pensioenfondsen zorgen we ervoor dat ook 
zelfstandigen zich bij een passend pensioenfonds kunnen aansluiten en goede voorlichting 
kunnen krijgen over de keuzemogelijkheden die ze hebben.
We nemen regie op de zorg
De zorg als energieke plek om te werken
Er werken dagelijks meer dan een miljoen gemotiveerde mensen in onze zorg en daar mogen 
we trots op zijn. Maar de werkdruk in de zorg is hoog. We moeten mensen behouden en gericht 
en slim extra mensen aantrekken. Dat begint met zorgverleners meer vertrouwen geven. Minder 
knellende regels en afvinklijstjes, en zorgen dat zorgverleners doen waarvoor ze opgeleid zijn. 
Overige taken kunnen ook door anderen gedaan worden waardoor de zorg een werkplek kan 
zijn voor een grotere groep mensen. Ook technologie speelt een belangrijke rol bij het minder Nieuwe energie voor Nederland.64 | Verkiezingsprogramma D66 2023 – 2027                    De digitale versie lees je op d66.nl/verkiezingsprogramma
arbeidsintensief maken van de zorg, zodat de menselijke aandacht kan blijven gaan naar waar 
deze nodig is.  
Op dit moment werkt één op de zes mensen in de zorg. Die mensen moeten we behouden door 
te zorgen dat zij hun werk op een goede manier kunnen blijven doen, zonder te veel knellende 
regels, met zeggenschap over hun werkzaamheden en voldoende doorgroeimogelijkheden.
• Wij willen meer geld voor mensen in de verpleging en verzorging. Ook werkgevers en 
werknemers moeten met elkaar kijken naar de cao’s, functiewaardering en -differentiëring in de 
zorg. De ruimte voor loonstijging in de zorg is gekoppeld aan de loonstijging in de marktsector. 
Wij garanderen dat dit zo blijft.
• Er zijn grote personeelstekorten in de zorg. Daar waar acute tekorten zijn, moeten 
zorgaanbieders en de overheid werken aan betere werkomstandigheden en ondersteuning van 
zorgprofessionals.
• Goed werkgeverschap is van groot belang. We willen meer oog voor de zorgmedewerker. Dit 
voorkomt de uitstroom en vergroot het werkplezier. De overheid stimuleert werkgevers om 
mensen inspraak te geven in het werkrooster, opleidingen aan te bieden en meer variatie in 
vaste contracten mogelijk te maken. Ook is een goede personeelsvertegenwoordiging bij de 
besluitvorming binnen zorginstellingen onmisbaar.
• In de coronacrisis zijn goede voorbeelden ontstaan als het gaat om het uitwisselen van 
personeel tussen zorginstellingen in een regio. Dit moet in de toekomst makkelijker worden 
zodat zorgprofessionals (tijdelijk) op andere plekken kunnen werken bijvoorbeeld door in dienst 
te zijn van een regionale zorgorganisatie in plaats van één enkele zorgaanbieder. Fiscale en 
juridische belemmeringen die dit in de weg zitten lossen we op.
• We beperken de administratieve lasten. Waar zorgverleners worden belast met extra 
administratieve regels gaat het principe ‘waar er een regel bij komt moet er ook één weg’ 
gelden. Het werkplezier van zorgprofessionals is gebaat bij meer vertrouwen op hun 
professionaliteit en motivatie.
• Als steun in de rug voor huishoudens waarin iemand langdurige, intensieve zorg nodig heeft 
en mantelzorg krijgt, willen we een pilot voor automatische inkomenssteun zonder verdere 
verantwoording. Denk aan een ouder die de zorg heeft voor een zeer ernstig en meervoudig 
gehandicapt kind. Hier behoeft het geen verdere controle dat het gezin intensieve mantelzorg 
verleent of zorg inkoopt en dus kan, als de budgethouder dat wil, de steun automatisch 
geleverd worden in plaats van het pgb.
• Vrijwilligerswerk is een belangrijk onderdeel van de samenleving. Om vrijwilligerswerk te Nieuwe energie voor Nederland.65 | Verkiezingsprogramma D66 2023 – 2027                    De digitale versie lees je op d66.nl/verkiezingsprogramma
ondersteunen moeten onnodige obstakels worden weggenomen. De verklaring omtrent gedrag 
voor vrijwilligers is daarom waar mogelijk gratis en er wordt geen belasting geheven als de 
vrijwilliger een bescheiden vergoeding ontvangt voor het werk.  
De zorgopleidingen van nu moeten mensen klaarstomen voor de zorg van 2040. Dat betekent 
slimmer opleiden, met oog voor een veranderende bevolking en zorgvraag, en regionale spreiding 
en toekomstige bevolkingsgroei.
• Door slimmer op te leiden, bij te scholen of na te scholen zijn zorgprofessionals in staat om 
gedurende hun carrière over te stappen en andere vormen van zorg aan te bieden. Denk 
bijvoorbeeld aan verpleegkundigen modulair opleiden voor de acute zorg. Deze vormen van slim 
opleiden worden gestimuleerd zodat mensen langer in de zorg kunnen blijven werken.
• Om regionale spreiding van zorgprofessionals beter te waarborgen is het van belang (huis)
artsen in opleiding beter over het land te verspreiden. Hierbij moet rekening worden gehouden 
met de hoeveelheid mensen die nu en in de toekomst in de diverse opleidingsregio’s wonen. 
• De inhoud van zorgopleidingen moet rekening houden met de verschuiving van de tweedelijn 
naar de eerstelijn en met de veranderingen in de demografie.
• We zetten erop in dat mensen met een buitenlands diploma in de gezondheidszorg ook aan 
de slag kunnen in Nederland. Zo konden op initiatief van D66 Oekraïense psychologen onder 
begeleiding aan de slag om andere Oekraïense vluchtelingen te helpen. We nemen bestaande 
belemmeringen weg - zoals erkenning van diploma’s - en houden oog voor kwaliteit in de zorg.
Nieuwe technologie vraagt nu om actie
Technologie in de zorg biedt mogelijkheden om meer tijd aan patiënten te besteden, onderzoek 
in de zorg makkelijker te maken, de patiënt meer regie te geven en de kwaliteit van zorg te 
verbeteren. Daarvoor is het van belang om duidelijke keuzes te maken, zowel qua beleid als in 
wet- en regelgeving.
• Succesvolle innovaties, bijvoorbeeld op het gebied van domotica in de langdurige zorg, 
worden meer verplichtend ingevoerd door middel van de zorginkoop door zorgverzekeraars, 
zorgkantoren en gemeenten.
• Patiënten moeten op een veilige manier, via apps, thuis-monitoring en digitale consulten, 
zorg op afstand kunnen krijgen als zij dit willen. Dit verhoogt de autonomie van een patiënt en 
bespaart tijd voor zowel de patiënt als de zorgverlener.  Nieuwe energie voor Nederland.66 | Verkiezingsprogramma D66 2023 – 2027                    De digitale versie lees je op d66.nl/verkiezingsprogramma
• De persoonlijke gezondheidsomgeving (PGO) biedt de mogelijkheid voor patiënten om in één 
oogopslag diens medische gegevens in te zien en te delen met zorgverleners. Afgelopen jaren 
is er ingezet op vele verschillende PGO’s, maar deze ‘laat duizend bloemen bloeien’-strategie 
heeft niet geleid tot het gewenste resultaat. Daarom moet de overheid nu meer regie nemen 
en één PGO aanbieden die gekoppeld is aan het BSN, naar voorbeeld van België en Estland. 
Hierdoor wordt het voor mensen makkelijker om op één plek alle gezondheidsgegevens 
in te zien en deze op een veilige manier en met behoud van gewenste privacy te delen 
met zorgverleners. Dit zal leiden tot een hogere kwaliteit van zorg en het ontlasten van 
zorgverleners.
• Door de invoering van de Wet elektronische gegevensuitwisseling in de zorg zijn grote stappen 
gezet op het gebied van gegevensuitwisseling. Gegevensuitwisseling tussen zorgverleners 
en ten behoeve van wetenschappelijk onderzoek wordt, in lijn met andere Europese landen, 
makkelijker gemaakt waarbij het delen van gegevens voor onderzoek over Europese grenzen 
wordt aangemoedigd. Dit zorgt ervoor dat patiënten weten dat zij goed geholpen worden en 
dat zorgverleners geen tijd kwijt zijn aan het overtypen van patiëntgegevens.
• Op de markt voor digitale infrastructuur in de zorg vindt marktfalen plaats. Dit zorgt 
voor vertraging van innovatie en verbeteringen. Door gericht ingrijpen van overheid en 
toezichthouders en een meer actieve rol in de ontwikkeling van de infrastructuur van de 
overheid moet dit marktfalen worden aangepakt.
• Het gebruik van kunstmatige intelligentie in de zorg wordt ingekaderd met wet- en regelgeving.
De beste zorg in het hele land
Het zorgaanbod in Nederland staat onder druk. De zorg is te versnipperd en als gevolg van 
een toenemende complexiteit moeten er stappen gezet worden om samenwerking tussen 
zorgverleners en zorgaanbieders te bevorderen. Dat kan niet door per sector te kijken, maar moet 
met alle sectoren tezamen opgepakt worden. Samenwerking zal er ook toe leiden dat de kwaliteit 
van zorg verbetert. Daarnaast moet hier ook gekeken worden naar aanscherping van richtlijnen en 
moet kwaliteit van leven een grotere plaats krijgen in medische beslissingen.
Tijdens de coronacrisis hebben we gezien dat de overheid zorgaanbieders kan helpen om niet 
enkel met elkaar in concurrentie te gaan en de kaarten tegen de borst te houden, maar juist beter 
samen te werken. Dat zorgt voor vertrouwen en is goed voor de opdracht waar we met elkaar 
voor staan: goede zorg toegankelijk houden in een vergrijzende samenleving, met tekorten aan 
verplegend personeel.Nieuwe energie voor Nederland.67 | Verkiezingsprogramma D66 2023 – 2027                    De digitale versie lees je op d66.nl/verkiezingsprogramma
• De afgelopen kabinetsperiode is door de inzet van D66 voor het eerst een ‘Integraal 
Zorgakkoord’ (het IZA) gesloten met alle partijen in de zorg. Van huisartsen tot 
wijkverpleegkundigen, van patiëntenorganisaties tot gemeenten. Hierin zijn afspraken gemaakt 
over de domeinen heen. De afspraken en de integrale lijn worden de komende jaren voortgezet.
• De regio Drenthe vraagt door zowel de geografische ligging als de demografische opbouw 
een ander zorgaanbod dan de regio Rotterdam. Zowel in aanbod als in intensiteit. Daarom is er 
betere samenwerking en sturing op regioniveau nodig. In lijn met het IZA willen wij daarom dat 
verzekeraars met zorgaanbieders, patiëntenorganisaties en gemeenten deze sturing vastleggen 
in een meerjarig Regionaal Zorgplan. Dit plan bevat de randvoorwaarden en concrete plannen 
over de benodigde zorg in een regio en door wie, waar en hoe die zorg moet worden geleverd. 
Zo kunnen de juiste keuzes worden gemaakt om de zorg toekomstbestendig te maken, met 
expliciete afspraken over het voorkomen, verplaatsen en vervangen van zorg. 
• Schotten in de zorg die samenwerking tegenhouden, zoals in de financiering en wet- en 
regelgeving, moeten worden weggenomen. Ook stimuleren we verdere samenwerking door 
bijvoorbeeld het toestaan van gezamenlijk inkopen of onderhandelen.
• Samen met de eerstelijnszorg houden regionale ziekenhuizen de basiszorg in de omgeving 
toegankelijk. Deze regionale ziekenhuizen vormen een belangrijk fundament van onze zorg, 
zeker voor kwetsbare ouderen die kampen met meerdere aandoeningen. Door in te zetten op 
meerjarige contracten en een intensievere samenwerking tussen de regionale ziekenhuizen, 
gespecialiseerde ziekenhuizen en universitaire medische centra verstevigen we de positie 
van de regionale ziekenhuizen. Zo heeft iedereen basiszorg dichtbij. Daarbij moet de kwaliteit 
van de geleverde zorg uiteraard altijd goed zijn: als een ziekenhuis(afdeling) de zorgkwaliteit 
zoals vastgelegd in minimale kwaliteitseisen niet kan borgen kan dit, na gesprekken met 
toezichthouders, zorgverzekeraars en andere belanghebbenden en het uitblijven van 
verbeteringen ondanks inzet van partijen, betekenen dat een ziekenhuis of afdeling moet 
sluiten. Een patiënt moet er namelijk op kunnen rekenen dat zorg voldoet aan minimale 
kwaliteitseisen. Een eventuele sluiting moet altijd gepaard gaan met zorgvuldige afbouw, 
afspraken over het overnemen van patiënten en duidelijke en proactieve communicatie richting 
patiënten, andere zorgpartijen en (lokale) belanghebbenden.
• Samen met de Caribische landen wordt gekeken hoe de zorg toegankelijk, toekomstbestendig 
en cultuur- en gemeenschap specifiek ingericht kan worden.
• Voor patiënten met complexe aandoeningen zijn er gespecialiseerde ziekenhuizen. Hier 
kunnen mensen terecht voor gespecialiseerde zorg en krijgen ze snel toegang tot de 
beste zorgverleners en methodes. Hierbij maken we gebruik van de geleerde lessen bij 
het concentratievraagstuk van de kinderoncologie en -hartchirurgie en zorgen wij ervoor Nieuwe energie voor Nederland.68 | Verkiezingsprogramma D66 2023 – 2027                    De digitale versie lees je op d66.nl/verkiezingsprogramma
dat patiënten voor complexe zorgvragen altijd door de beste en meest geëquipeerde 
zorgprofessionals in het land geholpen kunnen worden zonder dat deze zorgprofessionals 
bezwijken aan een te hoge werkdruk. 
• Om samenwerking tussen zorgaanbieders en zorgverleners te stimuleren wordt netwerkzorg, 
zeker voor meer complexe aandoeningen en ziektes, de norm. Dat betekent dat financiering en 
wet- en regelgeving hierop worden aangepast.
• Als je iets vaker doet, word je er beter in en maak je minder fouten. Ook voor behandelingen 
in de zorg geldt dit. Daarom wordt de door het IZA ingezette lijn dat volumenormen in de zorg 
(verder) worden opgehoogd, doorgezet.
• We zetten ons onverminderd in voor onderzoek en erkenning voor post-COVID, ME/cvs, 
Q-Koorts en Chronische Lyme. Verder zetten we de Europese en internationale samenwerking 
op onderzoek naar post-COVID door en betrekken we deze lessen ook bij andere post-
infectieuze ziektes.
Van de huisarts tot de spoedarts
Een van de belangrijkste onderdelen van ons zorgstelsel is de goed ontwikkelde eerstelijn. Door 
de laagdrempelige beschikbaarheid van huisartsen, fysiotherapeuten en andere paramedici 
worden mensen dicht bij huis geholpen en wordt zwaardere zorg voorkomen.
• De huisarts speelt een belangrijke rol in de noodzakelijke veranderingen in ons zorgstelsel. 
Dit vraagt om betere arbeidsvoorwaarden voor praktijkhouders en een beperking van de 
administratieve lasten. We investeren extra geld in eerstelijnszorg en in medische preventie.
• Het is belangrijk dat praktijkhouderschap aantrekkelijk wordt voor jonge huisartsen. Dat kan 
bijvoorbeeld door te zorgen dat het gemiddelde van een 60-urige werkweek minder wordt, 
diensten worden losgekoppeld van praktijkhouderschap en huisartsenposten mogen de uren 
tussen 17.00-18.00 uur als ANW-kosten verantwoorden. Met deze punten kan geëxperimenteerd 
worden.
• De eerstelijn wordt ontlast door een betere samenwerking met gemeenten te stimuleren als het 
gaat om sociale hulpvragen en preventie. Dit gaat om zorg, welzijn en hulp in de buurt, waarmee 
wordt voorkomen dat mensen met kleinere zorg- en ondersteuningsvragen op den duur 
zwaardere zorg nodig hebben. De door het integraal zorgakkoord ingezette lijn wordt volledig 
ondersteund en waar mogelijk verder kracht bij gezet.  
 Nieuwe energie voor Nederland.69 | Verkiezingsprogramma D66 2023 – 2027                    De digitale versie lees je op d66.nl/verkiezingsprogramma
• Om de eerstelijn toekomstbestendig te houden wordt de ‘poortwachtersfunctie’ (direct 
toegankelijk voor een patiënt en doorverwijzen naar de tweedelijn) uitgebreid naar andere 
eerstelijnszorgverleners, zoals apothekers en fysiotherapeuten. Dit om de werkdruk onder 
huisartsen te verlagen.
• In het IZA zijn ruime middelen beschikbaar gesteld voor ‘meer tijd voor de patiënt’. Het is 
zaak dat deze goed worden besteed, zodat hierdoor een zwaardere zorgvraag kan worden 
voorkomen.
• We stimuleren de samenwerking tussen huisartsen en andere eerstelijnszorgprofessionals in 
regionale zorgnetwerken.
Als je acuut zorg nodig hebt, wil je zo snel mogelijk op de juiste manier door de juiste 
zorgprofessional geholpen worden. Die zorg moet voldoen aan minimale kwaliteitseisen. Ook is het 
van belang dat mensen weten waar zij het best terechtkunnen met hun zorgvragen, bijvoorbeeld 
door digitale ondersteuning.
• Kwaliteitseisen, zoals de aanwezigheid van een arts met ten minste een jaar klinische 
werkervaring op een spoedeisende hulp, moeten nageleefd worden en de relevante 
toezichthouders dienen hier ook op te handhaven.
• Om ervoor te zorgen dat mensen op de juiste plek terechtkomen wordt er in elke regio in 
Nederland een zorgcoördinatiecentrum opgezet. Zowel patiënten als zorgverleners kunnen hier 
terecht met hun vragen, waarna zij zo snel mogelijk op de juiste manier geholpen worden. Dit 
geldt voor zowel fysieke als mentale zorg en voorkomt onnodige opnames op de spoedeisende 
hulp of overbodig gebruik van 112.
• Door middel van bewustwordingscampagnes zorgen we ervoor dat mensen beter kunnen 
inschatten wanneer aanspraak gemaakt moet worden op spoedzorg op een SEH of 
huisartsenpost en wanneer zaken via digitale ondersteuning of anderszins verholpen kunnen 
worden.
Over goede zorg beslissen we samen
D66 pleit voor meer tijd, ruimte en vertrouwen voor professionals en patiënten om samen tot 
oplossingen te komen en heeft zich hier de afgelopen jaren met succes voor ingezet. Samen 
beslissen heeft namelijk vele voordelen: mensen in de zorg voelen meer waardering en de 
patiënt krijgt meer keuzevrijheid en is tevredener. Samen beslissen betekent ook dat de zorg is 
toegesneden op iemands gender en/of culturele achtergrond.Nieuwe energie voor Nederland.70 | Verkiezingsprogramma D66 2023 – 2027                    De digitale versie lees je op d66.nl/verkiezingsprogramma
• De vergoeding van zorg wordt gebaseerd op de toegevoegde waarde voor de patiënt en niet op 
het aantal behandelingen.
• Patiëntenrechten zoals autonomie en toegang tot digitale zorg versterken we, bijvoorbeeld door 
deze uitgebreider op te nemen in de Wet op de geneeskundige behandelovereenkomst (wgbo) 
of in andere wetten.
• Mensen met een zorgvraag worden regelmatig afgewezen door ziekenhuizen of zorginstellingen 
omdat er geen plaats (meer) voor ze is of omdat zij niet aan de strengere criteria voor deze 
instelling of specialisatie voldoen. Zij voelen zich te vaak van het kastje naar de muur gestuurd 
en huisartsen staan te vaak met hun rug tegen de muur. D66 wil dat wie de zorgvraag afwijst, 
verplicht wordt om de zorgvrager dit schriftelijk toe te lichten en deze daarbij zo concreet als 
mogelijk te informeren over de weg naar een geschikte, beschikbare zorgverlener. Dit past 
binnen de ingezette koers op meer onderlinge samenwerking uit het Integraal Zorgakkoord.
• Omdat netwerkzorg en samenwerking tussen zorginstelling en -professionals de norm worden 
en patiënten dus door steeds meer hulpverleners worden gezien is het zaak dat daarbij, mede 
door inzet van digitalisering en gegevensuitwisseling, een patiënt altijd makkelijk met een 
zorgverlener kan blijven schakelen.
• Samen beslissen gaat verder dan de spreekkamer. Patiënten moeten (via vertegenwoordigende 
organisaties) mede vorm kunnen geven aan hoe de zorg is ingericht. We versterken daarom 
de formele positie van patiëntenorganisaties. Financiering voor patiëntenorganisaties en hun 
koepels wordt uitgebreid.
• Een tolkenvoorziening wordt breed toegankelijk in de huisartsenzorg.
• Organisaties die lhtbiq+-rechten betwisten of taboes opwerpen rondom (de toegang tot) 
abortus ontvangen geen subsidie meer.
• Van de patiënt mogen we ook verwachten dat afspraken worden nagekomen. Als een 
zorgverlener voor niets zit te wachten is dat verspilling van tijd en geld. We voeren daarom een 
no-show-boete in voor mensen die zonder goede reden niet komen opdagen.
Nieuwe energie voor de jeugdzorg
Kinderen verdienen gelijke kansen op een goede start. Maar soms is extra hulp bij het opvoeden 
nodig. Bijvoorbeeld bij opvoedvragen, een trauma of een scheiding van de ouders. Sommige 
kinderen worden geboren met een (psychische) aandoening of krijgen er een in hun jeugd. Helaas 
lopen veel kinderen, jongeren en ouders vast als zij gespecialiseerde hulp nodig hebben. Vanuit 
het oogpunt van kansengelijkheid is dat onverteerbaar.Nieuwe energie voor Nederland.71 | Verkiezingsprogramma D66 2023 – 2027                    De digitale versie lees je op d66.nl/verkiezingsprogramma
• Wijkteams moeten gezinnen ondersteunen. De teams moeten ervoor zorgen dat alle betrokken 
instanties en specialisten samen werken aan de beste oplossing, en dat er voor de ouders 
en het kind één blijven aanspreekpunt is. Zo zorgen we ervoor dat uithuisplaatsing alleen als 
uiterste maatregel genomen hoeft te worden en de onderliggende oorzaken van problemen in 
een gezin eerst worden aangepakt.
• Als jongeren dat willen, bieden we jeugdzorg tot 21 jaar, die geleidelijk wordt afgebouwd vanaf 
achttien jaar. In deze afbouwfase wordt erop ingezet om jongeren te begeleiden naar wat de 
Big 5 wordt genoemd: vijf essentiële aspecten (een woning, onderwijs of werk, inkomen, welzijn 
en een stabiel sociaal netwerk) die een jongere nodig heeft om zelfstandig te kunnen leven. Op 
deze manier voorkomen we dat de begeleiding abrupt stopt wanneer iemand achttien wordt. 
D66 accepteert het niet dat jongeren dak- of thuisloos raken op hun achttiende, omdat de 
jeugdzorg stopt. We investeren ook structureel om jongvolwassenen met psychische klachten 
mee te laten doen in de samenleving.
• De gesloten jeugdzorg wordt verder afgebouwd. Jongeren met problemen kunnen beter binnen 
het gezin of in een vrije omgeving geholpen worden. In de tussentijd willen we werken aan een 
goede rechtspositie voor jongeren die nog in een gesloten jeugdinstelling zitten, zoals een recht 
op inspraak en zak- en kleedgeld.
• Ieder kind moet zichzelf kunnen zijn, ook als dat kind een Autisme Spectrum Stoornis heeft. 
Daarbij past een kritische benadering van therapieën die kinderen autistisch gedrag proberen af 
te leren of beweren te genezen, zeker als dat gebeurt door onbevoegden of met behandelingen 
van onbewezen effectiviteit.
• Gemeenten moeten voldoende geld hebben om de jeugdzorg goed te kunnen regelen. Daarom 
gaan we samen met gemeenten aan de slag gaan met de Hervormingsagenda om de jeugdzorg 
toekomstbestendig te maken.
• Als specialistische jeugdzorg nodig is moet de zorg goed geregeld zijn. D66 maakt hier 
onderscheid tussen weinig voorkomende en veel voorkomende jeugdzorg. Bij weinig 
voorkomende zorg wordt op landelijk niveau gezorgd voor een dekkend aanbod. Voor de 
vaker voorkomende jeugdzorg wordt op regioniveau gezorgd voor voldoende aanbod en een 
visie op regionale samenwerking, waarvan het van belang is dat gemeenten binnen een regio 
niet vrijblijvend samenwerken op het gebied van kinderbescherming, gesloten jeugdhulp en 
pleegzorg of gezinsvormen.  
 Nieuwe energie voor Nederland.72 | Verkiezingsprogramma D66 2023 – 2027                    De digitale versie lees je op d66.nl/verkiezingsprogramma
• D66 wil dat de jeugd-ggz beter aansluit op de ggz voor volwassenen. Daar past bij dat de 
jeugd-ggz centraler wordt ingekocht en op termijn door de zorgverzekeraar. Een belangrijke 
voorwaarde daarbij is dat we vasthouden aan het principe dat overal in de zorg zou moeten 
gelden: ouders en kinderen hebben één duidelijk aanspreekpunt en plan, ook als ze 
gebruikmaken van verschillende zorgvormen.
• In Nederland worden jaarlijks 119.000 kinderen slachtoffer van mishandeling. Het is belangrijk 
dat de overheid leert van succesvol beleid in het buitenland. Hulp aan slachtoffers van huiselijk 
geweld, seksueel geweld en kindermishandeling dient op landelijk niveau te worden ingekocht 
als complexe jeugdhulp. Hulp is nodig voor slachtoffers, getuigen en plegers van geweld. Buiten 
aandacht voor de kinderen nu, komt er ook extra aandacht voor de groep inmiddels volwassen 
slachtoffers en generationele mishandeling. Dit is de beste methode om nieuwe slachtoffers te 
voorkomen.
Toegang tot zorg voor iedereen
Mensen met een beperking verdienen dezelfde kansen als ieder ander om mee te doen aan de 
samenleving. Daar moeten we onze samenleving op inrichten. D66 zet zich in voor een inclusieve 
samenleving waarin iedereen kan deelnemen. Dat vraagt iets van ons als maatschappij. Vaak 
maken we de samenleving met een klein gebaar toegankelijker voor iedereen.
• Ga bij aanvragen voor hulp, hulpmiddelen en uitkeringen en dergelijke uit van vertrouwen en van 
wat de mensen zelf aangeven nodig te hebben. 
• Mensen zijn niet altijd gebaat bij verder gespecialiseerde zorg. Het kan beter zijn om de zorg 
zoveel als mogelijk in de vertrouwde thuissituatie te verlenen en het gezin daarbij goed te 
ondersteunen.
• Zorg voor mensen met een beperking moet minder een zorgkarakter krijgen, maar meer gaan 
over de kwaliteit van leven. Hiervoor is een bredere samenwerking in het netwerk om mensen 
heen nodig, zoals de zorgaanbieder, gemeente, vrijwilligers en familie.
• Gezinnen met een kind met een ernstige verstandelijke en meervoudige beperking kunnen een 
hulpverlener krijgen die hen als vast aanspreekpunt bijstaat. Ouders weten wat het beste is voor 
hun kind. De wensen van de ouders en het kind staan centraal.
• Mensen met een beperking verdienen geen wantrouwen. Bij een langdurige beperking hoeven 
mensen niet jaarlijks bewijslast aan te voeren om de gewenste hulp te verkrijgen.
• De groep gehandicapten die intensieve zorg nodig heeft, vergrijst ook. De toename van 
medische problemen bij deze groep blijft vaak onderbelicht. Ook wordt de zorg voor de Nieuwe energie voor Nederland.73 | Verkiezingsprogramma D66 2023 – 2027                    De digitale versie lees je op d66.nl/verkiezingsprogrammamantelzorger vaak te zwaar. Zij moeten meer ondersteuning krijgen en zorginstellingen moeten 
tijdig het gesprek aangaan om eventuele toekomstige problemen op te vangen.
• Mensen met een levenslange en levensbrede beperking verdienen speciale aandacht. Door 
de complexiteit van hun zorgvraag, de verschillende financieringsvormen en loketten waar zij 
op aangewezen zijn voor het organiseren van de benodigde ondersteuning, en de financiële 
kwetsbare positie waarin zij zich bevinden als gevolg van hun situatie, ervaren zij nu grote 
beperkingen in het inrichten van hun leven naar eigen wens.
• Mensen met een licht verstandelijke beperking (LVB) moeten beter gefaciliteerd worden 
om digitaal mee te kunnen komen. De kwaliteit van leven kan worden verhoogd als mensen 
digitaal kunnen participeren. D66 wil dat bestaande hulplijnen beter vindbaarder worden en de 
Informatiepunten Digitale Overheid beter worden toegerust voor deze doelgroep.
• Mensen met een beperking hebben ook recht op liefde en seksualiteit. Sekszorg moet daarom 
breder beschikbaar worden gesteld.
• We willen meer aandacht voor gender, sekse en etniciteit in de zorg en het onderzoek naar 
gezondheid.
• D66 wil onnodige herindicatie voor personen met een (levenslange) handicap en chronische 
ziekte schrappen.
Vrij zijn om zelf zorg te kiezen
D66 vindt het belangrijk dat mensen zelf regie hebben op hun leven. Ook als zij zorg nodig 
hebben. Helaas zit het persoonsgebonden budget nu in de knel. Enerzijds door sturing op zorg in 
natura door verzekeraars en gemeenten. Anderzijds door de enorme administratieve lasten. D66 
wil dat het vertrouwen in de pgb-houder weer voorop staat, zonder daarbij naïef te zijn.
• De keuze voor zorg in natura of een pgb mag nooit worden opgedrongen door een verzekeraar, 
gemeente of zorgaanbieder. De inzet van een onafhankelijke cliëntondersteuner moet 
hierbij helpen. Nieuwe pgb-houders kunnen via een introductie kennismaken met het pgb-
houderschap.
• We maken de overgang naar een systeem gebaseerd op de gedachte dat het zorgplan gelijk 
is aan de planning en de realisatie. Op basis van de facturen kan gemakkelijk gedeclareerd 
worden. Dit scheelt de pgb-houder veel administratieve handelingen.
• Tegenover deze versoepeling staan maatregelen om hard op te treden in het geval van 
fraude. Fraude via pgb’s door dubieuze bemiddelingskantoren en zorgaanbieders moet sterk 
verminderen. De opsporing van fraude moet zich richten op de bemiddelingsbureaus en 
zorgaanbieders in plaats van op de budgethouders zelf.Nieuwe energie voor Nederland.74 | Verkiezingsprogramma D66 2023 – 2027                    De digitale versie lees je op d66.nl/verkiezingsprogramma
• D66 wil ruimte en ondersteuning bieden om woon/zorginitiatieven van ouders van kinderen met 
een intensieve zorgvraag op te zetten. Lokaal, regionaal en landelijk.
Minder wachtlijsten voor psychische zorg
Als je psychische of psychiatrische zorg nodig hebt, moet je erop kunnen rekenen dat je tijdig 
goede zorg kan ontvangen. Sinds de coronacrisis worstelen meer mensen, waaronder veel 
jongeren, met hun mentale gezondheid. We moeten innoveren in de ggz zodat mensen met een 
lichte zorgvraag snel en laagdrempelig terechtkunnen. We moeten beter onderscheid kunnen 
maken tussen lichte en zware zorgvragen.  Ook zetten we in op preventie en het doorbreken 
van het taboe op psychische problemen. Dit verlaagt de druk op de wachtlijsten, zodat er tijd en 
ruimte ontstaat om goede kwaliteit zorg te bieden.
De afgelopen jaren kampt de ggz met grote personeelstekorten en oplopende wachtlijsten. 
Daardoor krijgen veel patiënten niet de zorg die ze nodig hebben, of moeten ze daar heel lang op 
wachten. Dat moet anders.
• Er komt een centrale of regionale regie op wachtlijsten zodat ggz-aanbieders samen kijken waar 
de beste behandeling moet plaatsvinden. Dit verbetert de doorstroom en voorkomt dat mensen 
dubbel of verkeerd op wachtlijsten staan.
• Indien mensen door de basis ggz doorverwezen worden naar gespecialiseerde ggz, kunnen 
zij alsnog op een wachtlijst terechtkomen. Mensen met een hulpvraag mogen niet zonder hulp 
komen te zitten wanneer zij doorverwezen worden. Daarom vindt D66 het belangrijk dat er een 
evaluatie komt van de zorgbemiddeling vanuit de zorgverzekeraars. En dat er een regionale en 
landelijke coördinator wachtlijsten komt.
• We gaan meer werken met prehabilitatie voor mensen die op de wachtlijst staan voor de ggz. 
Dit betekent dat zij middelen aangereikt krijgen om zelf alvast aan de slag te gaan met hun 
mentaal welzijn.
• Om suïcide te voorkomen moet alle beschikbare hulp via zorg, schuldhulpverlening en 
werkgever goed bereikbaar zijn. Ook moet de bereikbaarheid en herkenbaarheid van de hulplijn 
voor  Nederlanders die rondlopen met zelfmoordgedachten goed zijn. Suïcidepreventie vraagt 
om breed maatschappelijk draagvlak. D66 investeert daarom in structurele inzet en middelen 
voor o.a. de Landelijke Agenda Suïcidepreventie en meerjarig onderzoek. D66 steunt daarom 
het wetsvoorstel integrale suïcidepreventie.Nieuwe energie voor Nederland.75 | Verkiezingsprogramma D66 2023 – 2027                    De digitale versie lees je op d66.nl/verkiezingsprogramma
• Binnen de zorg, en ook binnen de GGZ, werken veel mensen als zelfstandige. Hierdoor komt 
het invullen van roosters, bijvoorbeeld ‘s avonds en in het weekend in de knel. Hierdoor neemt 
de druk op degenen die in loondienst werken toe. Daarom wil D66 het werken in loondienst 
aantrekkelijker maken en tegelijkertijd oneigenlijk zzp-schap tegengaan.
• Op dit moment is het voor zorgaanbieders financieel aantrekkelijk zich vooral te richten op 
patiënten met minder zware problemen. Het Zorgprestatiemodel is een in 2022 ingevoerde 
bekostiging in de ggz die deze financiële prikkel moet aanpassen. Zodat behandelen van 
patiënten met zwaardere klachten meer loont. Het zorgprestatiemodel maakt deze belofte 
echter nog onvoldoende waar. Dit gaan we oplossen.
• D66 wil dat ook familie en naasten worden ondersteund, bijvoorbeeld met educatie, zodat zij 
beter kunnen omgaan met de situatie.
• Voor (jonge) mensen met een psychische aandoening en uitgesproken euthanasiewens moet 
tijdig passende hulp beschikbaar zijn.  
Zorg voor de patiënt ook in de toekomst
We lopen tegen de grenzen van de zorg aan. Als we niets doen dan werkt in 2040 één op 
de vier mensen in de zorg en betalen we ruim €9000 per persoon per jaar aan zorg. Dat is 
meer dan we nu uitgeven aan onderwijs, veiligheid en ontwikkelingssamenwerking bij elkaar 
opgeteld. Daarvoor hebben we de mensen niet en het is niet alleen financieel onhoudbaar, 
het is ook maatschappelijk onwenselijk. Door een combinatie van samenwerking, passende 
zorg, preventie en eerlijke eigen bijdragen, zorgen wij ervoor dat de zorg ook in de toekomst 
beschikbaar blijft.
We selecteren op zinnige zorg
Iedereen heeft recht op kwalitatief goede zorg die bewezen effectief is. Om een ieders 
gezondheid zo goed mogelijk te dienen is het zaak dat we nadenken over de meerwaarde van 
specifieke zorg in relatie tot de patiënt, ongeacht de belangen van arts, farmaceut of een andere 
derde partij. Dat betekent dus dat we zorg die zelden effectief of zelfs bewezen niet-effectief is 
moeten schrappen uit het pakket.  
 Nieuwe energie voor Nederland.76 | Verkiezingsprogramma D66 2023 – 2027                    De digitale versie lees je op d66.nl/verkiezingsprogramma
• Zorgverleners gaan zelf vaker evalueren welke behandelmethoden niet of niet langer (kosten) 
effectief zijn. Hiervoor komt meer aandacht in de opleidingen. Ziekenhuizen moeten bovendien 
gemakkelijker onderling de resultaten van hun behandelingen kunnen vergelijken.
• Zorg die niet langer voldoet aan de stand van de wetenschap en praktijk wordt niet 
meer vergoed. Zo komen we tot een beter, effectiever basispakket. Daarbij bieden we 
zorgverzekeraars meer mogelijkheden te sturen op zinnige zorg bij de zorginkoop vooraf en bij 
de vergoeding achteraf.
• Richtlijnen en kwaliteitskaders worden explicieter, vollediger, moderner en met meer 
democratisch draagvlak opgesteld. Hiervoor komt een wettelijke borging van dit proces door 
middel van een ‘kaderwet richtlijnen’.
• We investeren in de onderbouwing van de toegevoegde waarde van behandelingen, waarbij 
duidelijk moet worden gemaakt bij welk percentage van de patiënten een bepaalde behandeling 
ongeveer zin heeft. Aan de hand van data uit de praktijk en wetenschap kunnen we dit steeds 
beter onderbouwen.
• Om onderzoek naar de (kosten)effectiviteit van behandelingen te verbeteren, worden deze 
gegevens beter gestandaardiseerd en breder toegankelijk voor onderzoekers. We breiden 
het Zorginstituut uit, zodat het jaarlijks meer specifieke behandelingen kan toetsen op 
(kosten)effectiviteit en daar transparant over is. De politiek moet die rol van het Zorginstituut 
bewaken en versterken. Naast (kosten)effectiviteit wordt voor pakketbeheer ook gekeken naar 
duurzaamheid en (marginale) impact op milieu.
• Het programma Zorgevaluatie en Gepast Gebruik wordt uitgebreid naar de ggz, huisartsenzorg 
en langdurige zorg. Zodat ook daar de zorg effectiever en beter wetenschappelijk onderbouwd 
wordt.
• Wij willen een eenduidige landelijke toetsing van dure medische technologie. Het is lang 
niet altijd duidelijk of een technologische vernieuwing waarde toevoegt voor de patiënt. Het 
Zorginstituut zal de minister hiervoor adviseren over mogelijke toelating tot het pakket.
Medisch specialisten weer in loondienst
De afgelopen jaren zijn eerste stappen gezet om te voorkomen dat we steeds méér zorg 
gingen gebruiken, terwijl dit niet nodig was voor onze gezondheid. Maar we zijn er nog niet. Het 
zorgstelsel bevat prikkels om zorg te verlenen, om andere redenen dan het belang van de patiënt. 
Daarom zetten we de patiënt op één en wordt de kwaliteit van zorg leidend in de prijs die ervoor 
moet worden betaald.
 Nieuwe energie voor Nederland.77 | Verkiezingsprogramma D66 2023 – 2027                    De digitale versie lees je op d66.nl/verkiezingsprogramma
• Zorgverleners en behandelaars moeten zich kunnen richten op de best passende zorg. Er moet 
meer ruimte komen voor patiënten en professionals om samen te beslissen over behandelingen 
op basis van gelijke informatie, met voldoende tijd om hierover met elkaar in gesprek te gaan.
• Een financiële prikkel om veel behandelingen uit te voeren rijmt, niet met het streven de 
best passende zorg te leveren. Daarom gaan alle medisch specialisten in loondienst van een 
ziekenhuis werken en komen onder de wet normering topinkomens.
• Tarieven worden minder op productie gebaseerd en meer op uitkomsten en kwaliteit van de 
behandeling.
• De Nederlandse Zorgautoriteit (NZa)kan een verschuiving van de tweedelijnszorg naar de 
eerste lijn stimuleren door behandelingen, die beter in de huisartsenpraktijk kunnen worden 
verricht, alleen nog te vergoeden voor het eerstelijnstarief.
Een overheid met regie in de zorg
De markt waarin onze zorgaanbieders en zorgverleners opereren, moet eerlijk en efficiënt zijn. 
Bij de zorg spelen publieke belangen een grote rol. Dit vraagt daarom goede sturing vanuit de 
overheid om deze belangen te beschermen.
• We versterken de rol van de NZa en andere toezichthouders. De NZa moet op tijd ingrijpen 
bij het niet naleven van de zorgplicht door zorgverzekeraars. Zo was het zorgaanbod in de 
complexe ggz de afgelopen jaren niet op orde. Ook in krimpregio’s moet voldoende kwalitatief 
hoogwaardig zorgaanbod gegarandeerd zijn.
• De NZa gaat kritischer kijken als kleine zorgaanbieders afhankelijk zijn van één dominante 
verzekeraar of als een zorgaanbieder in een regio zo dominant is dat verzekeraars niet om deze 
aanbieder heen kunnen. Ongeacht de marktomstandigheden moeten zorg dichtbij de patiënt, 
innovatie en samenwerking worden gestimuleerd.
• We continueren de inzet op een grotere buffercapaciteit in de zorg. Zo krijgen we een wendbaar 
zorgsysteem dat sneller kan inspelen op een grotere vraag. Bijvoorbeeld met goed getrainde 
verpleegkundigen die flexibel kunnen worden ingezet als opschaling nodig is. Ook wordt er een 
landelijk triageprotocol voor de IC vastgesteld.
• Zorgverzekeraars krijgen meer financiële compensatie om mensen met hoge zorgkosten te 
verzekeren. Zo creëren we een gelijk speelveld en zorgen we dat verzekeraars zich beter 
kunnen richten op goede zorginkoop.
• Om beter te kunnen samenwerken, meer in te zetten op preventie en de kwaliteit van zorg 
te verbeteren is het van belang dat zorgverzekeraars hierover afspraken kunnen maken met Nieuwe energie voor Nederland.78 | Verkiezingsprogramma D66 2023 – 2027                    De digitale versie lees je op d66.nl/verkiezingsprogramma
zorgaanbieders. Zorgverzekeraars moeten transparant zijn over hun inkoopproces. Wij gaan 
zorgverzekeraars harder afrekenen op het onvoldoende inkopen van zorg.
• Zorgverzekeraars moeten paal en perk kunnen stellen aan het vergoeden van 
ongecontracteerde zorg in bijvoorbeeld de ggz en de wijkverpleging. Zo verbetert de kwaliteit 
van de zorg in het belang van de patiënt en kun je van dezelfde middelen meer zorg verlenen.
• Er wordt steeds meer desinformatie verspreid op het gebied van gezondheid, van de promotie 
van kwakzalverij tot een miljardenmarkt voor zinloze voedingssupplementen.  Patiënten moeten 
kunnen vertrouwen op de informatie die ze krijgen. Daarom gaan we kwakzalverij harder 
aanpakken en komen er strengere regels voor voedings- en gezondheidsclaims en tegen 
medische desinformatie. Ook kijken we naar verplichte waarschuwingsboodschappen voor niet 
bewezen zorg.
Eerlijke en solidaire eigen bijdragen
De zorg levert ons veel op zoals een goede gezondheid en de mogelijkheid om je leven te kunnen 
leiden ondanks bepaalde aandoeningen. Jaarlijks betalen wij daar nu ruim 100 miljard euro voor. 
Deze kosten moeten we op een eerlijke en solidaire manier blijven verdelen.
• We bevriezen het eigen risico op €385.
• De afgelopen periode zijn stappen gezet om het eigen risico slimmer in te richten. In plaats 
van direct het volledig eigen risico van €385 per jaar kwijt te zijn, geldt nu dat voor diverse 
behandelingen maximaal €150 wordt geïnd. De komende jaren verbeteren we dit systeem.
• We zorgen ervoor dat de eigen bijdragen in de ouderenzorg meer op elkaar gaan lijken. Zo 
worden deze niet leidend voor de zorg die mensen kiezen.
• We voorkomen dat mensen soms voor minder zorg méér gaan betalen, de zogenoemde zorgval. 
• D66 wil een inkomensafhankelijke eigen bijdrage vragen van mensen die wijkverpleging 
ontvangen, om meer aansluiting te hebben bij de Wet langdurige zorg.
• De Wet Maatschappelijke Ondersteuning (Wmo) stelt de zorgbehoefte expliciet centraal. 
D66 wil dat kwetsbaren de zorg krijgen die zij nodig hebben, maar ook dat gemeenten aan 
die zorgbehoefte kunnen voldoen. De financiering van de Wmo moet worden herbezien. Wij 
vinden een inkomensafhankelijk gedeelte in de eigen betaling voor de Wmo gerechtvaardigd. 
Kwetsbare ouderen met een laag inkomen willen we op deze manier zoveel mogelijk ontzien.  Nieuwe energie voor Nederland.79 | Verkiezingsprogramma D66 2023 – 2027                    De digitale versie lees je op d66.nl/verkiezingsprogramma• De klimaatvoetafdruk in de zorg moet omlaag. Die is nu bijna 8 procent van de totale nationale 
C02-uitstoot. Dit is niet alleen beter voor het klimaat maar ook voor de financiële houdbaarheid 
van (grote) zorgaanbieders. Er zijn grote stappen te zetten op bijvoorbeeld het voorkomen 
van onnodig weggooien en verbranden van producten die maar één keer worden gebruikt, het 
voorkomen van voedselverspilling of het voorkomen van verspilling van medicijnen. D66 wil 
daarom de Green Deal Duurzame Zorg blijven ondersteunen en Europese samenwerking op het 
gebied van verduurzaming in en door de zorg aanmoedigen.
Grip op geneesmiddelen
Waar vroeger ziektes en aandoeningen onbehandelbaar of ongeneeslijk waren, zijn er door 
medisch wetenschappelijk onderzoek en vooruitgang medicijnen die een goed leven met een 
ziekte mogelijk maken. Dat is een zegen. Wel zien we dat er soms excessieve winsten worden 
gemaakt, dat medicijntekorten oplopen en kosten per patiënt per jaar soms de miljoen euro 
passeren. Dat kan beter.
Door een wereldwijd toenemende vraag, kwetsbare aanvoerroutes en schaarste aan grondstoffen 
kunnen er tekorten ontstaan in medicijnen. Dit kan erg vervelend zijn voor patiënten, apothekers 
en dokters en moet zoveel mogelijk voorkomen worden.
• Om niet te afhankelijk te zijn van bepaalde medicatie/leveranciers moeten verzekeraars hun 
preferentiebeleid tegen het licht houden zodat (tijdelijke) tekorten zo veel mogelijk voorkomen 
kunnen worden.
• We maken doorgeleverde bereiding, waarbij een apotheek medicatie bereidt en doorlevert aan 
andere apothekers, mogelijk.
• Er komt meer grip op de beschikbaarheid van genees- en hulpmiddelen. In de coronacrisis 
bleek dat we te afhankelijk zijn van landen als India en China. Voor essentiële genees- en 
hulpmiddelen werken we op Europees niveau toe naar eigen productie en een basisvoorraad. 
Voor hulpmiddelen ligt deze verantwoordelijkheid bij de overheid. We willen dat draaiboeken 
voor verschillende soorten gezondheidscrises regelmatig worden geüpdatet, waarbij ook in 
kaart wordt gebracht welke hulpmiddelen fundamenteel zijn. We leggen voorraadverplichtingen 
op zodat in geval van een (tijdelijk) tekort men in ieder geval in staat is om de eerste paar weken 
medicatie te blijven leveren.  
 Nieuwe energie voor Nederland.80 | Verkiezingsprogramma D66 2023 – 2027                    De digitale versie lees je op d66.nl/verkiezingsprogramma
• We maken heruitgifte van ongebruikte medicijnen makkelijker. Als mensen hun ongeopende 
medicijnverpakkingen kunnen inleveren bij de apotheek en die het vervolgens weer aan een 
andere patiënt kan uitgeven, zetten we zowel stappen op het gebied van beschikbaarheid, 
kosten als duurzaamheid.
Nieuwe medicatie kan veel betekenen voor patiënten en wij willen optimaal gebruik maken van 
innovatie op dit terrein. Tegelijkertijd wordt deze medicatie wel steeds duurder. Door gezamenlijke 
Europese onderhandelingen, betere inzet van onze kennis- en onderzoeksinstellingen en 
slimmer voorschrijven zorgen wij ervoor dat geneesmiddelen nu en in de toekomst tegen een 
maatschappelijk aanvaardbare prijs beschikbaar zijn.
• De hoge winsten van farmaceuten zijn niet verdedigbaar. Bedrijven moeten inzicht geven in de 
kosten die zij daadwerkelijk maken voor het onderzoek, de ontwikkeling en de productie van 
hun geneesmiddelen.
• In Europees verband bundelen we de krachten om te onderhandelen met farmaceuten. We 
scherpen de marktexclusiviteit voor weesgeneesmiddelen aan door kritischer te toetsen of een 
middel wel echt ‘nieuw’ is en of een medicijn wel echt een weesgeneesmiddel is. Nederland 
moet hierop aandringen bij de verantwoordelijke Europese autoriteiten.
• We leggen exorbitante prijsverhogingen van oude geneesmiddelen wettelijk aan banden. 
Tegelijkertijd maken we het wel economisch rendabel om oude, goedkope, geneesmiddelen 
door te ontwikkelen voor nieuwe ziekten.
• De eigen bijdrage voor medicijnen is sinds 2019 gemaximeerd op €250. Wij houden dit in stand.
• Onderhandelingen die gaan over patiëntbelangen moeten transparant zijn. Alleen zo kunnen we 
beoordelen of het prijskaartje van een duur nieuw geneesmiddel past bij de meerwaarde voor 
de patiënt.
• Publiek geld kan een grotere rol spelen in de doorontwikkeling van geneeskunde. Door als 
overheid meer bereidheid te tonen tot financiering van langlopende trajecten dwingen we 
lagere kosten af én geven we een publieke impuls aan de nationale wetenschap. Daarbij 
accepteren we dat dit gepaard gaat met een bepaald risico als overheid. Dit geldt ook voor 
onderzoek dat van groot belang is voor onze gezondheid, maar privaat niet wordt gedaan 
omdat er geen winst mee valt te maken. Zoals bijvoorbeeld het geval is bij zeldzame ziekten.
 
 
 
 Nieuwe energie voor Nederland.81 | Verkiezingsprogramma D66 2023 – 2027                    De digitale versie lees je op d66.nl/verkiezingsprogramma
Anticonceptie voor iedereen toegankelijk
In Nederland moet de gewenste vorm van anticonceptie voor iedereen beschikbaar zijn. Seksuele
gezondheid is een groot goed. Bij gezinsvorming en zwangerschap moet zelfbeschikking voorop
staan. We hechten veel waarde aan de toegankelijkheid van anticonceptie. D66 wil daarom dat de
overheid anticonceptie vergoedt.
• Iedereen krijgt de anticonceptie aan de toonbank gratis mee. De apotheker declareert 
vervolgens de kosten bij de overheid. We onderzoeken of de anticonceptiepil ook bij de drogist 
verkrijgbaar kan worden gemaakt.
• We vergoeden IVF bij draagmoederschap.
• We stimuleren onderzoek naar vernieuwende vormen van anticonceptie, zoals de mannenpil, en 
niet-hormonale anticonceptie voor vrouwen.
Energie om elke dag gezond te starten
Waar je wieg staat, je sekse, welke opleiding je hebt gedaan en hoeveel inkomen je hebt; 
het maakt verschil voor je gezondheid. In Nederland zijn grote verschillen in de gezondheid 
van groepen mensen. Dat is onaanvaardbaar. Hittegolven zijn erger in de stad, waar 
mensen hun huis niet koel kunnen houden. En woon je dicht bij een plek waar veel met 
bestrijdingsmiddelen wordt gewerkt, dan kan dat ook gevolgen hebben voor je gezondheid. 
Om dit aan te pakken, kijken we vooral buiten de zorg: minder armoede, betere woningen, 
minder bestrijdingsmiddelen. Binnen de zorg versterken we bijvoorbeeld de plekken waar je 
zonder doorverwijzing heen kunt - zoals de huisarts -, breiden we bevolkingsonderzoeken 
uit, verbeteren we de programma’s voor vaccinatie en zetten we in op preventie en het 
aanbieden van leefstijlinterventieprogramma’s.
We investeren in onze gezondheid
Voor een bredere blik op gezondheid moeten de financiering en samenwerking in de zorg anders. 
Er bestaan nu weinig prikkels om in preventie te investeren, omdat degene die de investering 
doet niet profiteert van de daling in zorguitgaven. Door meer te investeren, kunnen we sociale 
en medische problemen vroeger signaleren en in samenhang aanpakken. Een lager inkomen mag 
bovendien geen belemmering zijn voor een gezonde leefstijl. Ook hoe je een woonwijk ontwerpt, 
maakt nogal verschil. Met alleen maar parkeerplaatsen en bushaltes? Of juist met fietspaden, 
wandelroutes en skeeler- en mountainbikeroutes? Wij kiezen voor het laatste.Nieuwe energie voor Nederland.82 | Verkiezingsprogramma D66 2023 – 2027                    De digitale versie lees je op d66.nl/verkiezingsprogramma
• We investeren extra in preventie, sport en bewegen.
• Een groene omgeving waarin beweging wordt gestimuleerd, levert een bijdrage aan de 
gezondheid van alle Nederlanders. Gemeenten zijn verantwoordelijk voor de verdere invulling 
van dit beleid, waarbij gebruikers van de openbare ruimte worden betrokken.
• ‘Gezondheid’ wordt onderdeel van bestemmings- en bouwplannen van gemeenten. Hoe 
gemeenten dit uitvoeren, ligt bij de lokale overheid. Deze investeringen in de openbare ruimte 
wegen op de lange termijn ruimschoots op tegen de kosten. Bovendien beperken ze de 
stijgende zorgkosten.
• Om de volksgezondheid beter te borgen en gezondheidsverschillen te verkleinen, is 
de afgelopen tijd het stelsel van publieke gezondheidszorg versterkt. Deze versterking, 
bijvoorbeeld op het gebied van de pandemisch paraatheid voor nieuwe infectieziekten, moet 
worden verankerd. 
• We willen het stelsel van publieke gezondheidszorg verder verstevigen door verbetering van de 
data-infrastructuur (op lokaal en landelijk niveau, zodat je bijvoorbeeld weet in welke wijk welke 
gezondheidsklachten veel voorkomen) en een robuustere organisatie om de uitdagingen van de 
volksgezondheid de komende jaren beter aan te kunnen. 
• We zorgen voor een nationale coördinatie rondom de invoering van lokale 
preventieprogramma’s. Door middel van signalering, opschaling en gereed maken voor invoering 
zorgen we ervoor dat succesvolle lokale innovaties zo snel mogelijk landelijk ingevoerd worden.
• De wettelijke taak van gemeenten om te werken aan de gezondheid van hun inwoners wordt 
versterkt. Gemeenten kunnen samen met GGD, zorgverzekeraars en welzijnsorganisaties 
sociale en medische problemen in samenhang aanpakken. Financiële middelen worden ter 
beschikking gesteld om een gezondere leefomgeving tot stand te brengen in bijvoorbeeld 
scholen en sportkantines.
• D66 wil werken aan gezondheid door te investeren in gezonde leefbare huisvesting en in betere 
luchtkwaliteit, door te zorgen voor goed openbaar vervoer en door steden voetganger- en 
fietsvriendelijk te maken. We geven gemeenten de (ruimtelijke) instrumenten om meer grip te 
krijgen op het aanbod aan ongezond eten.
• Ook bij behandeling en herstel van ziekten zetten we in op gezondheid in brede zin. 
Bijvoorbeeld in de kankerzorg. In 2023 leven er ruim 800.000 mensen met en na kanker. Zij 
verdienen vanaf het begin van de behandeling ook hulp bij zaken zoals algemeen welzijn, werk 
en inkomen.
• In de komende periode zetten we stappen om gezondheidsdoelen in de Wet publieke 
gezondheid op te nemen. Hierbij wordt gekeken naar duidelijk afgebakende en impactvolle 
doelen. Parallel aan deze ontwikkeling wordt geïnvesteerd aan de meetbaarheid van deze Nieuwe energie voor Nederland.83 | Verkiezingsprogramma D66 2023 – 2027                    De digitale versie lees je op d66.nl/verkiezingsprogramma
doelen en wordt data uitwisseling op het gebied van publieke gezondheidszorg verbeterd zodat 
beleidsmakers in staat zijn betere keuzes te maken.
• We maken optimaal gebruik van het bestaande aanbod van bevolkingsonderzoeken en breiden 
deze waar mogelijk en zinnig uit.
• De recente uitbreiding van de zorg rondom het hiv-preventiemiddel PrEP wordt doorgezet. Dat 
betekent dat alle mensen die hiervoor in aanmerking komen zich kunnen melden bij de lokale 
GGD die vervolgens de noodzakelijke testen, consulten en begeleiding verzorgt. D66 zet zich in 
voor de maatschappelijke acceptatie van personen met hiv.
• We maken ons hard voor de betere beschikbaarheid van soa testen.
Vrij zijn om elke dag gezond te kiezen
De beste kans op een gezond leven bestaat uit goed eten, voldoende bewegen, niet roken 
en beperkte alcoholconsumptie. Maar op dit moment is onze samenleving zo ingericht dat 
ongezonde keuzes vaak aantrekkelijk zijn. Fabrikanten stoppen te veel suiker in hun producten en 
gezonde keuzes zijn moeilijker voorhanden of duurder dan ongezonde alternatieven. D66 wil de 
gezonde en duurzame keuze de gemakkelijke keuze maken.  
• We verhogen de belasting op suikerhoudende dranken naar Brits voorbeeld en onderzoeken 
een algemene suikerbelasting. Het effect is dat fabrikanten frisdrank met minder suiker maken.
• We stimuleren een voedselomgeving die het makkelijk en aantrekkelijk maakt om gezonde en 
duurzame voeding te kopen. De btw op groente en fruit gaat naar nul. Door afspraken te maken 
met supermarkten zorgen we ervoor dat er vaker aanbiedingsacties komen voor gezonde 
producten.
• Omdat afspraken met producenten over de maximale hoeveelheid zout, suiker en vet in 
producten de afgelopen jaren te weinig hebben opgeleverd, worden - bij voorkeur in Europees 
verband - wettelijke verplichtingen gemaakt.
• We verhogen de accijns op tabak. Voor de verkoop van tabak en rookwaren wordt een 
vergunning verplicht. Deze vergunning kan alleen worden verleend aan tabaksspeciaalzaken. 
Ook zijn we voorstander van een verbod op sigarettenfilters. Daarmee willen we werken aan 
een rookvrije generatie. 
• Net als Frankrijk verbieden we wegwerpvapes. Deze belanden nu nog vaak in de natuur. 
Herbruikbare vapes krijgen een uniform uiterlijk om gebruik te ontmoedigen.  Nieuwe energie voor Nederland.84 | Verkiezingsprogramma D66 2023 – 2027                    De digitale versie lees je op d66.nl/verkiezingsprogramma
• Voor e-sigaretten en voor herbruikbare vapes gaan dezelfde regels gelden als voor gewone 
sigaretten. We voeren een verbruiksbelasting in op e-sigaretten. Smaakjes worden verboden.
• Om gezondheidsschade door meeroken tegen te gaan, gaan we door met het instellen van 
rook- en vapeverboden in de openbare ruimte, waaronder ook bij sportparken, speelplekken, 
stadions en rond de ingang van ziekenhuizen en verpleeghuizen.
• We onderzoeken hoe we bedrijven die zorgen voor ongezondheid een solidariteitsbijdrage 
kunnen laten leveren aan het zorgstelsel.
Vroeg hulp bij psychische problemen
Een deel van de mensen die in aanraking komt met de GGZ heeft maatschappelijke problemen. 
Denk hierbij bijvoorbeeld aan schulden, discriminatie en eenzaamheid. De maatschappelijke 
problemen en de psychische aandoeningen beïnvloeden elkaar over en weer in negatieve zin. 
We moeten deze problemen herkennen, erkennen en aanpakken. Dit voorkomt dat psychische 
problemen uitgroeien tot ernstige, chronische aandoeningen of crisissituaties.
• In het landelijk preventieakkoord blijft ruime aandacht voor mentale gezondheid, met aandacht 
voor het vergroten van de mentale vaardigheden van jongeren door onderwijs en sport, inzet 
op vroege signalering van psychische problemen bij jongeren en verslavingspreventie bij 
risicogroepen.
• We zetten in op nazorg, om te voorkomen dat iemand terugvalt na een traject in de GGZ. We 
willen GGZ-instellingen en zorgverzekeraars stimuleren meer te innoveren op het gebied van 
nazorg mogelijkheden. We willen betere afspraken voor de bekostiging van nazorginterventies. 
Nazorg kan ook plaatsvinden door begeleiding in de eerstelijnszorg, of bij een herstelacademie 
als laagdrempelige opvang voor mensen die intensief willen werken aan herstel. We willen 
nazorg mogelijkheden meer bekend maken en verzamelen op regionale sociale kaarten zodat 
zorgverleners en cliënten beter de weg weten te vinden naar nazorg in het sociaal domein.
• Om de kennis in de eerstelijnszorg te vergroten, komt er een uitgebreide consultatiefunctie voor 
de ggz en verslavingszorg.
• Om gokverslaving en problematisch gokgedrag verder te voorkomen komt er een algeheel 
verbod op gokreclames.
• Om gokverslaving tegen te gaan, kijken we strenger naar de rol van de overheid in de 
gokindustrie en in Nederlandse Loterij. Daarbij ontmoedigen we problematisch gokgedrag door 
in het bijzonder abonnement-verkoop van loten en de mogelijkheid tot het eenvoudig aankopen 
van een grote hoeveelheid loten te beperken.Nieuwe energie voor Nederland.85 | Verkiezingsprogramma D66 2023 – 2027                    De digitale versie lees je op d66.nl/verkiezingsprogramma
Nog altijd ervaren mensen met psychische aandoeningen vooroordelen, sociale uitsluiting of 
simpelweg onbegrip. Dat belemmert hun kansen, hun vrijheid om mee te doen in de samenleving. 
Ook veel jongeren worstelen met mentale gezondheid. Door die problemen vroeg te bespreken en 
jongeren goede informatie te geven, kunnen we erger voorkomen.  
• Aandacht voor psychische aandoeningen op de werkvloer is onverminderd nodig. We willen 
werkgevers stimuleren aandacht te hebben voor het voorkomen van stigma’s en het bieden van 
goede hulp waar nodig. Dit kan door werknemers gedeeltelijk thuis te laten werken, flexibele 
werktijden te hanteren, sport en lichaamsbeweging te faciliteren en het gesprek over mentaal 
welzijn te normaliseren.
• Bij onderwijsinstellingen komt bijzondere aandacht voor psychische druk en studentenwelzijn. 
Taboes moeten worden doorbroken en tegelijkertijd moeten kinderen en jongeren handvatten 
aangereikt krijgen om veerkracht op te bouwen. Zo kunnen ze leren omgaan met stress en 
emotionele uitdagingen.
• Jongeren moeten eenvoudig en laagdrempelig met hun vragen over mentale gezondheid 
terechtkunnen bij een eerste aanspreekpunt zoals een luisterlijn.
• Maatschappelijke acceptatie kan gebaat zijn bij publieke aandacht, via publiekscampagnes die 
informeren en agenderen.
Een goede start voor de allerkleinsten
Goede gezondheid begint al voor de geboorte. Uit onderzoek blijkt dat de eerste duizend dagen 
vanaf het begin van de zwangerschap bepalend zijn voor de gezondheid en het welzijn van 
iemand op latere leeftijd, zowel psychisch als fysiek. Vijftien jaar geleden stierven er in Nederland 
veel meer baby’s rond de geboorte. Door betere samenwerking tussen zorgverleners daalde de 
babysterfte sterk, maar die daling is inmiddels gestagneerd. Daarom zet D66 in op een gezonde 
start voor meer kinderen.
• We zetten het actieprogramma Kansrijke Start voort en maken het programma structureel 
beschikbaar in elke gemeente. Door aanstaande ouders in een kwetsbare situatie hulp en 
ondersteuning te geven, bieden we ieder kind de best mogelijke start van diens leven.
• Geboortezorg moet voor iedereen van hoge kwaliteit zijn. We vinden het belangrijk dat 
verloskundigen, kraamzorg, ziekenhuizen en jeugdzorg nog beter samenwerken zodat 
aanstaande ouders en kinderen de beste zorg krijgen. We stimuleren integrale geboortezorg, 
om deze samenwerking te bevorderen.
• Preconceptiezorg en preconceptie screening moeten laagdrempeliger en toegankelijker worden. 
We hebben speciaal aandacht voor groepen die deze zorg nog onvoldoende weet te bereiken. Nieuwe energie voor Nederland.86 | Verkiezingsprogramma D66 2023 – 2027                    De digitale versie lees je op d66.nl/verkiezingsprogramma• Als zij dat willen, krijgen zwangere mensen de informatie over alle ernstige chromosomale 
afwijkingen die uit de uitslag van de Niet-Invasieve Prenatale Test (NIPT) blijken.
• Bij een gezonde start van het leven hoort ook gezonde voeding. We ondersteunen ouders met 
het maken van gezonde keuzes voor hun kinderen, bijvoorbeeld door aandacht voor gezonde 
kinder- en babyproducten zonder toegevoegde zoetstoffen.  
Ouderen
D66 wil dat iedereen op een gezonde en prettige wijze van de oude dag kan genieten. 
Dankzij het klimaatticket en investeringen in kunst en cultuur kunnen ouderen 
voor een vaste lage prijs in bus, tram, metro en trein buiten de spits naar musea en 
concerten in heel Nederland reizen. Fietsen wordt veiliger, bijvoorbeeld  
op ‘relaxroutes’ waar recreëren voorop staat. 
Om gelukkig oud te worden, wil je op een fijne plek wonen. Daarom maken we 
het voor ouderen makkelijker een hypotheek te krijgen, bijvoorbeeld door een 
omkeerhypotheek aantrekkelijker te maken. Hiermee verkoop je je huis terug aan  
de bank en huur je het huis waar je in woont. Het wordt ook makkelijker om te kiezen 
voor een zorgcombinatiewoning, zodat je in je eigen huis ouder kan worden met  
zorg dichtbij. 
Toegankelijke en goede zorg is cruciaal voor een fijne oude dag. Soms is de 
ouderenzorg volgens D66 nog té ingewikkeld georganiseerd. Wij willen ouderen 
die dat willen, ondersteunen om langer thuis te blijven wonen. Ook pakken we de 
personeelstekorten in de ouderenzorg aan, zodat er altijd iemand is om te helpen  
als dat nodig is. Mantelzorgers krijgen meer tijd en geld om zorg te verlenen.  
De bestaande regelingen geven we meer bekendheid. 
Met de pensioenhervorming is een heel grote stap gezet naar een eerlijker, 
transparanter, persoonlijker en toekomstbestendig pensioen. Nu wil D66 verder 
bouwen aan pensioenen die mensen keuzevrijheid én zekerheid voor later geven. 
Daarom steunen we de mogelijkheid om een bedrag ineens op te nemen en willen  
we dat flexibele opbouw van pensioen mogelijk wordt. Ouderen die dat willen, kunnen 
er makkelijker voor kiezen om door te blijven werken. Nieuwe energie voor Nederland.87 | Verkiezingsprogramma D66 2023 – 2027                    De digitale versie lees je op d66.nl/verkiezingsprogramma
• Ouders die hun kinderen niet laten vaccineren, nemen levensgevaarlijke risico’s met hun 
kinderen en met de kinderen van anderen. We zien een daling van de vaccinatiegraad onder 
baby’s waardoor ziektes als de mazelen weer terugkomen. Door een hogere vaccinatiegraad 
wordt de kans op uitbraken van infectieziekten kleiner. Kinderopvangcentra krijgen daarom de 
mogelijkheid om niet-gevaccineerde kinderen te weigeren. Als de vaccinatiegraad onder de 90 
procent daalt, willen wij een vaccinatieplicht voor kinderen die gebruikmaken van kinderopvang.
•  We willen dat ouders kunnen kiezen voor verloskundigenpraktijken en kraamzorgorganisaties 
die uitsluitend werken met gevaccineerde medewerkers.
Energiek en zorgeloos ouder worden
Iedereen verdient de zorg en ondersteuning die past bij diens situatie. Het is belangrijk dat 
ouderen, zolang zij dat zelf willen en kunnen, regie hebben over hun eigen leven en in hun eigen 
omgeving. D66 maakt beslissingen rondom ziekte en gezondheid, en rondom leven en dood 
bespreekbaar door kwantiteit van leven niet gelijk te stellen aan kwaliteit. Door technologische 
ontwikkelingen en toenemende digitale vaardigheden zal ouder worden in de toekomst anders zijn 
dan nu. Wij moeten nu slimme keuzes maken zodat iedereen ouder kan worden op diens eigen 
manier. Daarvoor moeten we ook meer durven vragen van ouderen zelf in de voorbereiding op hun 
oude dag en in de bijdragen daaraan. Een goede woning op de goede plek kan het verschil maken 
tussen langer thuis wonen met hulp of opname in het verpleeghuis.
• Er komen meer seniorenwoningen. Iedere gemeente gaat zorgen voor het toevoegen van 
seniorenwoningen als verdichting van de bestaande buurten. Daarmee worden huizen gebouwd 
voor de mensen in de buurt die ouder worden en lokaal willen doorverhuizen.
• Naast nieuwbouw moeten bestaande woningen kunnen worden aangepast. Deze opgave 
ligt niet alleen bij de woningcorporaties maar ook bij gemeenten, projectontwikkelaars en 
investeerders. Het splitsen van woningen in een levensloopbestendige benedenwoning en 
een startersappartement gaan we stimuleren. Voor ouderen (55+) moeten leeftijdsgebonden 
beperkingen van financieringsmogelijkheden voor de aanpassing van hun woning worden 
weggenomen.
• D66 vindt dat alle overheden zich maximaal moeten inspannen voor meer woon/
zorgcombinaties, zoals bijvoorbeeld woon(zorg)complexen waar (hulpbehoevende) ouderen 
zelfstandig met diverse (zorg)voorzieningen veilig en in de nabijheid van andere bewoners 
betaalbaar kunnen verblijven. Gemeenten en het Rijk moeten stimuleren dat woningcorporaties, Nieuwe energie voor Nederland.88 | Verkiezingsprogramma D66 2023 – 2027                    De digitale versie lees je op d66.nl/verkiezingsprogrammazorgorganisatie en welzijnsorganisatie samenwerken, zoals de Lange Leve Thuisflats.
• Om te voorkomen dat kleine gemeenten vanwege de aanzuigende werking afzien van de bouw 
van woonvoorzieningen, worden gemeenten gedwongen om regionaal eerlijke afspraken te 
maken over de verdeling van de bouwopgave van woon/zorgcombinaties.
• Initiatieven waarbij ouderen met vrijwilligers zorg en samenzijn lokaal organiseren, faciliteren we 
maximaal. Hulp vanuit het eigen netwerk en thuiszorg kunnen helpen voorkomen dat zwaardere 
hulp meteen nodig is. Zo houden mensen zelf keuzevrijheid over waar zij oud worden of wie hun 
huisarts is. Gemeenten moeten hier ruimte voor maken, evenals voor voldoende plekken voor 
tijdelijke opnames in verzorgingshuizen. Samenwerking met woningcorporaties is essentieel om 
deze keuzevrijheid voor ouderen met een bescheiden inkomen te verzekeren.
• Zorg buiten het verpleeghuis wordt de toekomst. De financiering van wonen en zorg wordt 
daarom op de lange termijn steeds verder gescheiden. Iedereen blijft verzekerd van dezelfde 
kwaliteit zorg, maar in verschillende woonvormen.
• Er komt ruimte voor nieuwe financieringsmogelijkheden, waarmee de overwaarde op het huis 
of pensioenvermogen ingezet kan worden voor levensloopbestendige aanpassingen aan 
woningen.
• Het verpleeghuis blijft een optie voor de groep ouderen die intensieve zorg in een zorginstelling 
nodig hebben, met name ook voor mensen met dementie. Deze zorg verdient het om 
plaats te vinden in een prettige (werk)omgeving. Gelukkig zijn er steeds meer en kwalitatief 
goede verpleeghuizen. Er komt een nationaal programma om verouderde verpleeghuizen te 
moderniseren.
• Voor de kwaliteit van leven in de zorg is lekker eten en meer keuzevrijheid daarin van groot 
belang. D66 investeert in beter eten dat past bij de smaak van de cliënt. Dat zorgt voor een 
beter welzijn, minder voedselverspilling en meer geluk.
Door de vergrijzing moeten steeds minder werkende mensen zorgen voor steeds meer ouderen. 
We moeten er alles aan doen om de zorg voor onze ouderen beter te maken. Dat doen we door 
nieuwe manieren te vinden die bijdrage aan de kwaliteit van leven.
• Gelukkig kunnen steeds meer ouderen overweg met een tablet of een computer. 
Zorginstellingen moeten ruimte krijgen in hun begroting om te investeren in technologische 
hulpmiddelen. Er moet budget zijn voor andere vormen van innovatie en arbeidsbesparende 
technologie, zoals robotica en domotica. Digitale zorg moet worden vastgelegd in richtlijnen. 
Waar nodig helpen we ouderen met digitale zorg, thuis of in verpleeghuizen.  Nieuwe energie voor Nederland.89 | Verkiezingsprogramma D66 2023 – 2027                    De digitale versie lees je op d66.nl/verkiezingsprogramma
• Wij willen dat gemeenten een financiële beloning krijgen om met goede preventieve 
ouderenzorg en meer acuut beschikbare thuiszorg te zorgen voor minder Wet langdurige  
zorg-indicaties.
• Thuiszorg moet op termijn uit de Wet Langdurige Zorg (wlz) en onder de Zorgverzekeringswet 
geregeld worden. Op die manier is de stap naar intensievere zorg vanuit de wijkverpleging 
gemakkelijker. Zorgverzekeraars hebben dan de verantwoordelijkheid de extramurale zorg  
goed te regelen.
Sport en bewegen geven energie
Sporten en bewegen geeft mensen zelfvertrouwen. Het biedt kansen om mee te doen in 
de samenleving en is een belangrijke voorwaarde voor een gezond en lang leven. En niet te 
vergeten: miljoenen mensen in Nederland beleven ongelofelijk veel plezier aan hun sport. 
Wat ons betreft moeten sporten en bewegen daarom voor iedereen toegankelijk zijn: voor 
jong en oud, arm en rijk, met of zonder beperking, binnen of buiten verenigingsverband en 
ongeacht je achtergrond. 
• We steunen het initiatief van de Gezonde Generatie en willen dat de Nederlandse jeugd in 
2040 de gezondste ter wereld is. Daarom willen we kinderen helpen een gezonde en actieve 
levensstijl te ontwikkelen en ze prikkelen en verleiden om (meer) te gaan sporten en bewegen.
• We willen dat zoveel mogelijk kinderen voldoen aan de beweegnorm van vijf uur bewegen per 
week. Hiervoor krijgen kinderen op school minimaal twee uur per week bewegingsonderwijs 
door een vakdocent (zie ‘Een rijke schooldag voor elk kind’). Daarnaast krijgen alle kinderen 
voldoende mogelijkheden om tijdens en bij hun school drie uur per week buiten te spelen en te 
bewegen.
• We stimuleren werkgevers bij te dragen aan de gezondheid en inzetbaarheid van hun 
werknemers. Dit kan met beweeg- en vitaliteitsprogramma’s, maar ook door actief de fiets voor 
woon-werkverkeer te stimuleren.
• We stimuleren dat er meer sportaanbod- en mogelijkheden komen voor ouderen om (samen) 
te bewegen. Dat zorgt voor minder fysieke en mentale klachten en het remt de vraag naar 
medische zorg. Door regelmatig te bewegen zitten mensen op leeftijd beter in hun vel en 
onderhouden ze meer sociale contacten.
 
 
 
 Nieuwe energie voor Nederland.90 | Verkiezingsprogramma D66 2023 – 2027                    De digitale versie lees je op d66.nl/verkiezingsprogramma
Bewegen is voor iedereen
Iedereen in Nederland moet op een veilige manier volwaardig aan sport en spel deel kunnen 
nemen. Daarom willen we een inclusief sportklimaat.
• Er komt een Sportwet waarin het recht op sport en bewegen is opgenomen voor iedereen. Dat 
betekent dat we financiële drempels voor huishoudens met een krappe beurs om te kunnen 
sporten wegnemen met fondsen en voorzien in voldoende openbare plekken om te sporten en 
bewegen. 
• Er mogen geen hindernissen zijn voor mensen met een lichamelijke of verstandelijke beperking 
om te kunnen sporten en bewegen. We werken aan een betere toegang van mensen met een 
beperking tot sportverenigingen en helpen daarbij de verenigingsvrijwilligers.
• D66 stimuleert de inzet van sport en bewegen als middel om mensen met een afstand tot de 
arbeidsmarkt en de samenleving weer deel te laten nemen. Bijvoorbeeld voor mensen met 
psychische problemen, verslaafden, dak- en thuislozen en (ex-)gedetineerden.
• We bestrijden racisme, grensoverschrijdend gedrag en discriminatie in de sport. 
Sportautoriteiten werken effectieve antiracismeregels en gelijkheidsmaatregelen uit. Het 
meldpunt en de ondersteuning voor slachtoffers van grensoverschrijdend gedrag moet 
onafhankelijk worden van de sportbonden. Matchfixing wordt strafbaar gesteld en voor ernstig 
wangedrag in stadions wordt een digitale meldplicht ingevoerd om stadionverboden beter 
te kunnen handhaven. Wedstrijden dienen bij racistische uitingen of spreekkoren te worden 
stilgelegd.
• Bij herhaaldelijk wangedrag van supporters betalen betaald voetbalorganisaties mee aan de 
benodigde inzet om de veiligheid te borgen. 
De kracht van topsport
Veel mensen raken geïnspireerd door onze topsporters. Als we ook in de toekomst willen juichen 
voor onze wereldprestaties, moeten we blijven investeren in de randvoorwaarden voor topsport.
• De financiële positie van topsporters met een A-status moet beter. Daarbij moeten sporters 
in staat worden gesteld ook een maatschappelijke carrière op te bouwen. Bijvoorbeeld met 
studiebeurzen, leningen of flexibel studeren.  
 Nieuwe energie voor Nederland.91 | Verkiezingsprogramma D66 2023 – 2027                    De digitale versie lees je op d66.nl/verkiezingsprogramma
• Grote sportevenementen zijn goed voor het imago van Nederland en om talent te lokken. Vanuit 
die toegevoegde waarde kan de overheid de organisatie van grote sportevenementen steunen. 
D66 is hartstochtelijk voorstander van de organisatie van het WK Voetbal in 2027, samen met 
België en Duitsland. Bij organisatie van grote sporttoernooien in andere landen moet Nederland 
vooroplopen in het stellen van eisen ten aanzien van mensenrechten, sociale veiligheid voor 
vrouwen en lhbtiq+’ers en arbeidsomstandigheden.
Regie op het leven
D66 staat op voor de vrijheid van mensen om zelf keuzes te maken in het leven. Juist over 
die vraagstukken die zo dicht bij je leven staan als je eigen lichaam. Zelfbeschikking voor 
iedereen is daarvoor de basis. We staan pal voor onze progressieve verworvenheden en 
zullen deze altijd blijven uitbouwen. Als we zien dat abortuswetgeving in verschillende 
landen juist strenger wordt en ook in Nederland een groeiende lobby tegen het recht op 
veilige abortus ontstaat, verankeren wij het recht op abortus. We willen mensen in staat 
stellen om hun keuzes over het leven zelf en zorgvuldig te maken. Daarbij laten we ons 
leiden door waarden als autonomie en menselijke waardigheid en door wetenschappelijke 
inzichten.
Baas in eigen buik
Het recht op veilige abortus is een belangrijke verworvenheid van de progressieve beweging van 
de afgelopen decennia. Deze zelfbeschikking van vrouwen is fundamenteel. Op initiatief van D66, 
samen met andere progressieve partijen, is de verplichte beraadtermijn bij abortus afgeschaft. 
Ook wordt binnenkort de abortuspil bij de huisarts beschikbaar. Daarnaast wil D66 nog de 
volgende dingen bereiken.
• D66 wil abortus uit het Wetboek van Strafrecht. Zo verankeren we het recht op veilige abortus 
en maken we abortus deel van de reguliere gezondheidszorg.
• De abortuspil moet bij de verloskundige beschikbaar worden.
• Veilige abortus moet voor elke vrouw vergoed blijven. Ook voor vrouwen die ongedocumenteerd 
of tijdelijk – bijvoorbeeld als student – in Nederland verblijven.  
 Nieuwe energie voor Nederland.92 | Verkiezingsprogramma D66 2023 – 2027                    De digitale versie lees je op d66.nl/verkiezingsprogramma
• We leggen de termijn voor een zwangerschapsafbreking wettelijk vast op 24 weken, zodat voor 
zorgverleners en vrouwen duidelijk is tot wanneer in Nederland een zwangerschapsafbreking 
mogelijk is. Hiermee laten we de levensvatbaarheidsgrens voor abortus los, zoals wordt 
geadviseerd in de evaluatie Wet afbreking zwangerschap. 
• Intimidatie van bezoekers van abortusklinieken moet verder aan banden worden gelegd.
In gesprek over de laatste levensfase
Het levenseinde is een persoonlijk en gevoelig onderwerp. Steeds meer mensen willen zelf 
invulling geven aan hun levenseinde. D66 vindt dat mensen de ruimte moeten hebben om deze 
keuzes zorgvuldig te maken:  zelfbeschikking en barmhartigheid zijn daarvoor de basis. Om daar 
verder invulling aan te geven, is het in de eerste plaats belangrijk om een maatschappelijk gesprek 
te voeren over de laatste levensfase en de dood.  
• D66 wil euthanasie uit het Wetboek van Strafrecht. In het geval van euthanasie verzoekt 
de patiënt aan de arts om zijn/haar leven te beëindigen opdat er aan het ondraaglijke en 
uitzichtloze lijden een einde komt. Bij palliatieve sedatie is het doel er eveneens op gericht 
om het ondraaglijke en uitzichtloze lijden te beëindigen waarbij aanvaard wordt dat de 
patiënt als neveneffect daarvan zal komen te overlijden. Niet valt in te zien waarom palliatieve 
sedatie onder het medisch recht valt terwijl euthanasie onder het strafrecht valt. De 
zorgvuldigheidseisen en de toetsing daarvan zoals neergelegd in de huidige euthanasiewet 
blijven onverkort van kracht.
• D66 werkt aan het zo snel mogelijk invoeren van het wetsvoorstel Voltooid Leven. De nu 
bestaande schrijnende situatie mag niet langer voortduren. Zorgvuldigheid staat daarbij voorop. 
In deze initiatiefwet gaat het om mensen van 75 jaar en ouder, waarbij hun verzoek vrijwillig, 
zonder enige impliciete of expliciete druk van buitenaf, weloverwogen en duurzaam is. Mensen 
met een stervenswens moeten zich in de toekomst kunnen melden bij een speciaal opgeleide 
hulpverlener, de levenseindebegeleider. Samen kunnen zij tot een uiteindelijk besluit komen.
• Het is belangrijk dat mensen met hun vragen over een waardig levenseinde terechtkunnen bij 
hun arts en dat we bestaande wetgeving nog beter uitvoeren, of het nu gaat om euthanasie, 
palliatieve sedatie of niet verder doorbehandelen. Dit moet terugkomen in de (bij)scholing van 
professionals. Daarnaast is het van belang dat het Expertisecentrum Euthanasie voldoende 
financiering krijgt.
• Regionale toetsingscommissies euthanasie stellen we in staat om hun werk autonoom, met 
vertrouwen en met voldoende capaciteit uit te voeren.Nieuwe energie voor Nederland.93 | Verkiezingsprogramma D66 2023 – 2027                    De digitale versie lees je op d66.nl/verkiezingsprogramma
• Ouders en artsen hebben behoefte aan verruiming van de mogelijkheid van actieve 
levensbeëindiging van ernstig zieke kinderen. Bij een deel van de kinderen is ondanks 
toepassing van alle mogelijkheden van palliatieve zorg sprake van ondragelijk en uitzichtloos 
lijden. Er komt een regeling waarmee artsen in overleg met ouders en waar mogelijk met de 
kinderen zelf de (juridische) ruimte moeten krijgen om deze moeilijke beslissingen over het 
levenseinde te kunnen nemen. Als de regeling niet leidt tot rechtszekerheid bij artsen en hulp 
aan kinderen die ondragelijk en uitzichtloos lijden, is een wet nodig.
Ruimte voor medische ontwikkelingen
De medische wetenschap ontwikkelt zich razendsnel. Dat is goed voor ons welzijn en dat van 
toekomstige generaties. Het is belangrijk dat medisch-wetenschappelijk onderzoek verloopt 
volgens de ethische standaarden die wij belangrijk vinden. Voor D66 staat hierbij altijd de mens 
centraal.
• We willen het tijdelijk verbod op de kunstmatige totstandkoming van embryo’s opheffen. Twee 
op de drie ivf-behandelingen zijn nu niet succesvol. Door onderzoek met (nieuwe) embryo’s 
toe te staan, verbeteren we vruchtbaarheidsbehandelingen en krijgen we meer kennis over 
genetische ziektes.
• D66 steunt onderzoek naar mogelijkheden voor ouders om ernstige genetische aandoeningen 
bij hun kinderen te voorkomen, onder meer door embryoselectie en mogelijk in de toekomst, 
onder duidelijke voorwaarden, embryomodificatie. We willen dat embryoselectie om ernstige 
erfelijke aandoeningen bij dragerschap te voorkomen, mogelijk wordt.
• De tijd is rijp om meer ruimte te geven aan onderzoek en op termijn veilige toepassing van 
nieuwe vormen van embryo- en stamcelonderzoek. Zo kijken we of de ‘veertiendagengrens’ uit 
de huidige embryowet verruimd kan worden.
• D66 wil onderzoeken of preconceptie-screening in Nederland breder en laagdrempeliger kan. 
Ongeveer één op iedere honderd pasgeborenen heeft een genetische ziekte. Vaak leiden deze 
ziekten tot ernstige beperkingen en een korte levensverwachting. Screening van hun DNA 
voorafgaand aan een eerste conceptie kan toekomstige ouders in staat stellen zelf een keuze 
te maken met betrekking tot de vijfhonderd meest frequente en meest ernstige genetische 
ziekten.  
 
 Nieuwe energie voor Nederland.94 | Verkiezingsprogramma D66 2023 – 2027                    De digitale versie lees je op d66.nl/verkiezingsprogramma
• In Nederland is het praktisch onmogelijk om nieuwe gentherapie of nieuwe vaccins te 
ontwikkelen vanwege de toetsingseisen voor producten met genetisch gemodificeerde 
organismen (ggo). D66 pleit voor een integrale inhoudelijke beoordeling van de 
wetenschappelijke aspecten, de medische én milieurisico’s van klinisch onderzoek met 
medische ggo-producten door één overheidsinstantie, zoals de Centrale Commissie 
Mensgebonden Onderzoek.
• De toetsing van onderzoek met patiënten is complexer en bureaucratischer geworden. Dat 
vormt een onnodige belemmering voor wetenschappelijk onderzoek en nieuwe behandelingen. 
Wij willen dat deze toets zorgvuldig blijft, maar minder bureaucratisch en tijdrovend wordt.Nieuwe energie voor Nederland.95 | Verkiezingsprogramma D66 2023 – 2027                    De digitale versie lees je op d66.nl/verkiezingsprogrammaEen energieke 
maatschappij: 
Onderwijs, 
wetenschap 
en radicale 
gelijkwaardig-  
heid.Hoofdstuk 3Nieuwe energie voor Nederland.96 | Verkiezingsprogramma D66 2023 – 2027                    De digitale versie lees je op d66.nl/verkiezingsprogrammaWAT ZIEN WE
Juist in het onderwijs moeten en kúnnen we de groeiende verschillen overbruggen. Scheidslijnen 
in de samenleving tekenen zich nu al in het onderwijs af. Je afkomst bepaalt nog te vaak je 
toekomst. Kinderen met rijke of arme ouders, geboren in Nederland of ergens anders, met of 
zonder zorgvraag, met praktische of academische talenten; ze hebben nog altijd ongelijke kansen 
en worden ongelijk gewaardeerd. Het lerarentekort is een blijvend probleem en is het grootst op 
scholen met veel kwetsbare leerlingen. Te veel kinderen en jongeren leren de basisvaardigheden 
om mee te kunnen komen niet. Dat moet anders. 
Waar heel veel mensen decennia voor hebben gestreden, werd in het afgelopen jaar werkelijkheid. 
Het kabinet en de koning boden excuses aan voor het Nederlandse slavernijverleden. Dat staat 
symbool voor een betekenisvol begin van het proces naar herstel. Maar we zien dat ook dat in 
Nederland nog steeds sprake is van discriminatie, binnen onze instituties en in het dagelijks leven. 
Verschillende vormen van discriminatie en ongelijke behandeling, zoals op basis van gender, 
huidskleur, sociaal-economische status, een handicap of chronische ziekte, nationaliteit, religie, 
(niet-godsdienstige) levensbeschouwing seksualiteit en leeftijd komen soms samen. Dat vraagt 
om een overheid die oog heeft voor die intersectionaliteit; die begrijpt dat ook binnen een groep 
ervaringen verschillen.  
WAT WILLEN WE
D66 wil een maatschappij met ruim baan voor de unieke talenten van ieder mens. Onze 
maatschappij kent nog steeds een grote ongelijkheid in kansen, welvaart, inkomen en gezondheid. 
Als je van ver komt, verdien je en krijg je meer ondersteuning. Zodat iedereen mee kan doen, 
ongeacht waar je bent geboren.
Dat begint in het onderwijs. Bij de allerkleinsten. Van kinderopvang maken we een publieke 
voorziening: vijf dagen in de week gratis opvang, met een nauwe aansluiting op de school. De 
rijke schooldag wordt de norm en we hebben geduld met kinderen en jongeren. Niet iedereen 
hoeft op hetzelfde moment door dezelfde hoepel. Goed onderwijs begint bij een leerkracht die 
we waarderen en die zich blijft ontwikkelen. De kwaliteit van het onderwijs staat voorop, met 
aandacht voor de basis: goed leren lezen, schrijven en rekenen, maar ook weten wat het betekent 
om burger te zijn in onze democratie. Het onderwijs is geen ladder meer, maar een waaier, 
met waardering voor alle talenten en opleidingen. Vooral het beroepsonderwijs verdient meer 
erkenning en waardering. Studenten krijgen de mogelijkheid om te stapelen, door te stromen en 
internationale ervaring op te doen. Leren en je ontwikkelen houden nooit op. Met een persoonlijk Een energieke maatschappij: Onderwijs, 
wetenschap en radicale gelijkwaardigheid.Nieuwe energie voor Nederland.97 | Verkiezingsprogramma D66 2023 – 2027                    De digitale versie lees je op d66.nl/verkiezingsprogramma
leerbudget geldt dat écht voor iedereen. Zo zorgen we niet alleen voor een goede aansluiting 
tussen onderwijs en arbeidsmarkt, maar ook voor méér onderwijs op de arbeidsmarkt (zie 
hoofdstuk 1, paragraaf Energieke banen in de groene economie).
De samenleving wordt leuker en interessanter als we diversiteit omarmen. Elkaar vrij laten en vrij 
zijn beginnen erbij dat we de oude patronen, waarin achterstanden en ongelijkheid zijn ontstaan, 
erkennen en actief ongelijkheden overbruggen. Want voor onze Grondwet is iedereen gelijk, maar 
dat principe wordt pas waarheid als we ernaar leven en handelen. Radicale gelijkwaardigheid en 
een einde aan discriminatie en racisme zijn daarbij onze uitgangspunten. 
WAT DOEN WE
• We werken toe naar kinderopvang als publieke voorziening, voor álle kinderen tot 12 jaar. Op de 
korte termijn beginnen we met kinderopvang die bijna gratis is. 
• We breiden het ouderschapsverlof uit, zodat het voor werkende ouders mogelijk wordt om in 
het eerste levensjaar van hun kind thuis te zijn. 
• We pakken het lerarentekort radicaal aan, met een beter salaris voor leraren, betere 
arbeidsvoorwaarden en minder bureaucratie. We geven leraren het vertrouwen om hun beroep, 
het onderwijs en de ontwikkeling daarvan vorm te geven. 
• De aanvullende beurs in het mbo verhogen we naar het niveau van studenten uit het hbo en 
wo. De tijdelijke verhoging van de uitwonende beurs wordt permanent, en de rente op de 
studielening beperken we voor studenten voor wie geen basisbeurs beschikbaar was.
• D66 wil dat Keti Koti, net als Bevrijdingsdag op 5 mei, jaarlijks een nationale feestdag wordt. Nieuwe energie voor Nederland.98 | Verkiezingsprogramma D66 2023 – 2027                    De digitale versie lees je op d66.nl/verkiezingsprogrammaIn het onderwijs ontdek je je talenten. Goed onderwijs geeft je de vrijheid om jezelf te leren 
kennen én geeft je de vaardigheden, kennis en ervaring om de toekomst aan te kunnen. 
Zo gaan je ontwikkeling als mens en je zicht op een goede baan altijd hand in hand. In 
het klaslokaal ontmoeten we bovendien elkaar, met al onze verschillende meningen en 
achtergronden. Een betere basis voor een betere toekomst begint bij de allerkleinsten: van 
de kinderopvang maken we op termijn een publieke voorziening. De rijke schooldag staat 
al in de steigers en breiden we verder uit. We halen alles uit de kast om het lerarentekort 
te keren en versterken de kwaliteit van het onderwijs. Want goed leren lezen, schrijven en 
rekenen zijn je basis om mee te kunnen doen. 
Wij geloven dat gelijke kansen een ongelijke aanpak vragen. Daarom stoppen we met denken in 
termen van hoger en lager. We zien het onderwijs niet langer als een ladder maar als een waaier, 
met waardering voor alle talenten en opleidingen. Vooral het beroepsonderwijs verdient veel meer 
erkenning en waardering. Voor studenten nemen we de prestatiedruk zoveel mogelijk weg. Álle 
studenten krijgen studiefinanciering. 
Gratis kinderopvang als beste start
  
De eerste jaren van een kind zijn voor een belangrijk deel bepalend voor de verdere ontwikkeling. 
De kinderopvang wordt een plek waar alle kinderen zich spelenderwijs kunnen ontwikkelen en 
samen opgroeien. Zo werken we aan een kansrijke start voor alle kinderen en voorkomen we 
achterstanden. Ook nemen we maatregelen om de tekorten in de kinderopvang op te vangen.
• We werken toe naar kinderopvang als publieke voorziening, net zoals basisscholen en 
middelbare scholen dat zijn. Dat is onze stip op de horizon: vijf dagen kinderopvang per week 
als gratis voorziening voor alle kinderen van 0 jaar tot en met 12 jaar, aansluitend op het 
ouderschapsverlof. Het is goed voor de ontwikkeling van kinderen en maakt de combinatie werk 
en zorg voor ouders makkelijker. 
• Op de korte termijn beginnen we met kinderopvang die bijna gratis is. De overheid vergoedt 
dan 96 procent van de kosten van de opvang voor kinderen vanaf 1 tot en met 12 jaar. Tot 1 jaar 
krijgen ouders de bestaande kinderopvangtoeslag. Ook kinderen van ouders die geen betaald 
werk doen, krijgen toegang tot de bijna-gratis kinderopvang.
• Om te voorkomen dat kinderopvangorganisaties misbruik maken van de overgangssituatie, 
gaan we de prijzen reguleren. We maken duidelijke spelregels voor alle type 
kinderopvangorganisaties, zodat excessen worden voorkomen en er geen publiek geld uit de 
sector stroomt. Denk aan voorwaarden rondom winstuitkering aan investeerders. Ontdek je talent in het onderwijsNieuwe energie voor Nederland.99 | Verkiezingsprogramma D66 2023 – 2027                    De digitale versie lees je op d66.nl/verkiezingsprogramma
• Bij deze plannen past dat de verantwoordelijkheid voor kinderopvang naar het ministerie van 
Onderwijs, Cultuur en Wetenschap gaat. Zo kan de kinderopvang voor oudere kinderen ook 
aansluiten bij de rijke schooldag. We zorgen er daarbij voor dat het succes van de kinderopvang 
niet leidt tot bezuinigingen in andere delen van het onderwijs.
• Op de kinderopvang staat de ontwikkeling van het kind centraal. Elk kind krijgt spelenderwijs 
voorschoolse educatie. Zodra kinderen naar de basisschool gaan, vormen onderwijs en opvang 
een rijke schooldag, met goed onderwijs, kunst, sport, gezondheid en muziek.  Werkende ouders / gezinnen
Voor ouders is het nog lastig om werk te combineren met de zorg voor hun kind. 
D66 maakt het ouders makkelijker. Door het ouderschapsverlof uit te breiden 
kunnen ouders thuis zijn in het eerste levensjaar van hun kind. Dit zal de druk op 
de kinderopvang iets verlagen, omdat juist bij de allerjongste kinderen relatief veel 
personeel nodig is. Daarna mogen alle kinderen vijf dagen per week bijna gratis naar 
de kinderopvang, met een kleine vergoeding van de ouders. 
Op de langere termijn werken we toe naar kinderopvang als publieke voorziening, 
net zoals basisscholen en middelbare scholen dat zijn. Tekorten in de kinderopvang 
pakken we aan door ervoor te zorgen dat pedagogisch medewerkers die dat willen 
meer uren kunnen werken. Ook nemen we praktische belemmeringen weg om werken 
op de kinderopvang én in het basisonderwijs te combineren. In de jeugdzorg komt er 
centrale of regionale regie op wachtlijsten, zodat personeelstekorten afnemen.
Zodra kinderen naar de basisschool gaan, vormen onderwijs en opvang een rijke 
schooldag, met goed onderwijs, kunst, sport, gezondheid en muziek. Ook zorgt de 
rijke schooldag ervoor dat werktijden van ouders beter aansluiten op de tijden van 
kinderen. Na een werkdag kun je met je kind genieten van een gezonde leefomgeving 
in het buitengebied en in de steden. Dankzij een basisbedrag om onder andere de 
extra kosten die er nu nog zijn als gevolg van de transitie te compenseren, kun je 
kiezen voor duurzame producten. Met een klimaatticket kun je voor een vaste lage 
prijs met het openbaar vervoer reizen. En met de investeringen in cultuur, sport en 
natuur is er ook in het weekend voldoende te doen.Nieuwe energie voor Nederland.100 | Verkiezingsprogramma D66 2023 – 2027                    De digitale versie lees je op d66.nl/verkiezingsprogramma
• We zien dat er grote tekorten zijn in de kinderopvang. Om uitwisseling van kennis en 
ervaring sterker te maken, ook als het gaat over de kinderen zelf, nemen we praktische 
belemmeringen weg om werken in de kinderopvang én in het basisonderwijs te combineren. 
Zulke gecombineerde banen maken het werk ook aantrekkelijker. Daarnaast bevorderen we de 
zijinstroom, bijvoorbeeld door eerder verworven competenties beter te waarderen en inzet van 
groepshulpen te stimuleren. Verlenging van het betaald verlof van jonge ouders zal de druk  
op de kinderopvang iets verlagen, omdat juist bij de allerjongste kinderen relatief veel personeel 
nodig is.
• Er komt één kwaliteitskader en één gezamenlijke inspectie voor onderwijs en opvang, zodat 
deze aansluit bij de doorlopende leerlijn van het kind.
Een rijke schooldag voor ieder kind  
D66 heeft de rijke schooldag opgezet. Die willen we verder uitbreiden, zodat elke leerling de 
vrijheid krijgt om zich te ontwikkelen en om gezond op te groeien. Op een rijke schooldag krijgen 
leerlingen niet alleen les van hun eigen leraar, maar ook sportles, muziekles of theaterles. Ook 
kunnen kinderen op school een gezonde maaltijd of hulp bij huiswerk krijgen; precies wat er op die 
school nodig is. Zo bieden we elke leerling een springplank voor ontwikkeling.
• Een kind krijgt met de rijke schooldag de kans om mee te doen aan sport, cultuur, muziek 
of hulp bij het maken van huiswerk. Scholen krijgen middelen om andere vakdocenten 
en professionals in te zetten en werken nauw samen met de kinderopvang, plaatselijke 
verenigingen en bibliotheken. 
• We gaan door met gezonde maaltijden op school. We stimuleren een gezonde leefstijl en 
daarmee gezond opgroeien.
• Middelbare scholen geven we de ruimte om stages, huiswerkbegeleiding, bijles en 
examentraining tot integraal onderdeel van het programma te maken. Zo zorgen we er ook voor 
dat het niet meer van het inkomen van je ouders afhangt of je wel of geen bijles kunt krijgen. 
• Er komt één wet op funderend onderwijs. Die wet zorgt ervoor dat de kinderopvang, 
basisscholen en middelbare scholen makkelijker kunnen samenwerken.
 
 
 
 
 Nieuwe energie voor Nederland.101 | Verkiezingsprogramma D66 2023 – 2027                    De digitale versie lees je op d66.nl/verkiezingsprogramma
Onderwijs begint bij de basis 
Op de basisschool en de middelbare school leer je de basis om mee te kunnen doen in de 
samenleving en om altijd verder te leren. Ieder kind leert daar de basisvaardigheden van lezen, 
schrijven en rekenen. We hebben daarnaast veel aandacht voor digitale vaardigheden en 
burgerschap.  
• We zetten de versterking van de onderwijskwaliteit door. In het onderwijs gebruiken we alleen 
effectief bewezen lesmethoden. 
• Scholen met meer leerlingen met onderwijsachterstanden hebben een hoger budget. Het 
geld kunnen zij gebruiken voor verkleining van klassen, extra taal- of bijles of het aannemen 
van ervaren leraren. Zo verbeteren we de kwaliteit op deze scholen en maken we de scholen 
aantrekkelijk voor alle leerlingen.
• Nieuwkomers en laaggeletterden krijgen de kans om in schakelklassen of taalhuizen beter te 
worden in taal en rekenen. Zo kunnen ook zij meedoen in de samenleving. We kunnen hierbij 
leren van de ervaringen die we hebben opgedaan met kinderen uit Oekraïne. 
• In Nederland is een groeiend aantal mensen laaggeletterd. Dat mag niet zo zijn. D66 wil 
het aantal laaggeletterden binnen vijf jaar met de helft terugbrengen. Om laaggeletterdheid 
aan te pakken, versterken we de kwaliteit van het onderwijs in lezen en schrijven op zowel 
basis- als middelbare scholen. We willen dat iedere gemeente een Taalakkoord heeft om 
laaggeletterdheid onder de beroepsbevolking terug te dringen. Hierin ligt een belangrijke rol 
weggelegd voor bibliotheken, taalhuizen, sociale diensten en werkgevers.
• In het hele onderwijs leren kinderen over burgerschap, de Grondwet, mensenrechten en het 
belang niet te discrimineren. Zodat ze, met kennis van ieders rechten en plichten, kunnen 
deelnemen aan de samenleving. Burgerschap is ook onderdeel van de schoolcultuur en krijgt 
invulling met een doorlopende leerlijn burgerschap van de basisschool tot de middelbare school 
en het mbo.. 
• We verbeteren de invulling van onderwijs in digitale vaardigheden – met aandacht voor 
kunstmatige intelligentie, programmeren en kritisch denken over privacy en ethiek. 
• Mobiele telefoons zijn deel van ons dagelijks leven, maar brengen in de klas ook grote 
problemen met zich mee. Om dit tegen te gaan, en op verzoek van veel docenten zelf, volgen 
we de landelijke afspraken van het ministerie met de sectorpartijen van alle betrokkenen: 
mobiele telefoons en devices zoals smartwatches en tablets zijn niet toegestaan in de klas, 
tenzij de leraar besluit ze educatief te gebruiken in de les.  
 Nieuwe energie voor Nederland.102 | Verkiezingsprogramma D66 2023 – 2027                    De digitale versie lees je op d66.nl/verkiezingsprogramma
Een eigen pad in het onderwijs 
D66 wil dat kinderen makkelijk de stap van de basisschool naar de middelbare school kunnen 
maken, net zoals van de kinderopvang naar de basisschool. Daarbij hoort een eigen tempo. Nu 
selecteren we leerlingen al na groep 8 op één van de acht schoolniveaus. Maar jongeren zijn in 
deze fase nog volop in ontwikkeling. Ieder kind is anders. D66 wil dat het uitgangspunt in het 
onderwijs niet de niveaus in het systeem zijn, maar het kind. Zodat iedere twaalfjarige alle kansen 
krijgt. 
• Leerlingen worden niet langer geselecteerd op twaalfjarige leeftijd. We stimuleren brede, 
meerjarige brugklassen en 10-14-scholen. D66 wil toetsen in groep 8 als ‘thermometer’. 
Voor leerlingen zal dit betekenen dat ze in gemengde klassen komen op een brede 
scholengemeenschap. Dat geeft leerlingen veel meer de kans om op de best passende plek te 
komen en biedt kinderen die dat nodig hebben langer de tijd om achterstanden in te halen. Ook 
blijven jongeren met elkaar in contact, waardoor ze beter leren samenleven. 
• Voor sommige kinderen is het op twaalfjarige leeftijd duidelijk dat ze heel praktisch of heel 
academisch gericht zijn. Voor deze kinderen moet het mogelijk blijven om een gerichter leerpad 
te volgen, maar bij voorkeur wel in samenwerking met brede scholengemeenschappen. Zodat 
ook deze leerlingen in contact blijven met een brede groep leeftijdsgenoten.
• Elke leerling krijgt het recht om tot achttien jaar onderwijs te volgen. In het speciaal onderwijs 
is dat tot en met twintig jaar. Dat onderwijs is in een richting: praktijkgericht, vakgericht, 
beroepsgericht of academisch gericht. Elke richting is gelijkwaardig. Tot veertien jaar maken 
leerlingen kennis met allerlei vakken. Daarna maken ze per vak de keuze voor een richting.
• We moedigen aan dat sommige vakken juist gezamenlijk worden gegeven. Zo blijven 
leerlingen in contact met elkaar en kunnen ze van elkaar leren. We denken daarbij aan 
bewegingsonderwijs, burgerschap, creatieve vakken en onderdelen van talen.
• Wat iemand niet goed kan, zou niet in de weg mogen staan van diens ontwikkeling. D66 wil 
leerlingen daarom meer flexibiliteit geven om vakken te kiezen. Zo bepaalt het vak waar je het 
minst goed in bent, niet welk diploma je behaalt. Dit vraag ook goede samenwerking tussen 
middelbare scholen en mbo, hbo en wo-instellingen , om de kansen bij de vervolgopleiding te 
vergroten. 
 
 
 Nieuwe energie voor Nederland.103 | Verkiezingsprogramma D66 2023 – 2027                    De digitale versie lees je op d66.nl/verkiezingsprogramma
We pakken het lerarentekort aan
Kinderen verdienen de beste toekomst die ze kunnen krijgen. Leraren en hun tomeloze inzet zijn 
daar de sleutel voor. Het is dan ook niet uit te leggen dat er een groot tekort aan leraren is en al 
helemaal niet dat dit vooral scholen in zwakke wijken of kleine dorpen treft. D66 wil het tekort 
radicaal aanpakken. Door docenten en schoolleiders weer vertrouwen te geven en meer regie. 
Binnen hun aanstelling en in overleg met elkaar bepalen ze hoe ze het onderwijs vormgeven en 
organiseren. Wanneer gewenst is passende coaching beschikbaar. Daar horen marktconforme 
arbeidsvoorwaarden en salarissen bij. 
Op de korte termijn zetten we in om uitval te voorkomen en stimuleren we uitbreiding van uren 
van huidige leraren. We zetten in op ruimere bekostiging, gericht op meer handen in de klas. 
Het is aan scholen zelf hoe ze dit inrichten: met kleinere groepen, meer ambulante leerkrachten, 
teamteaching en dergelijken.  
• De salarissen van leraren in het basis en middelbaar onderwijs stijgen mee met de gemiddelde 
cao-loonstijging. Daarnaast maken we geld vrij voor een bredere salarisverhoging om het 
beroep van leraar aantrekkelijker te maken. Werken op een school met veel leerlingen met een 
achterstand blijft meer lonen. 
• Elke basisschool krijgt ruime ondersteuning van pedagogisch medewerkers door de nabijheid 
van kinderopvang, buitenschoolse opvang en de rijke schooldag.
• De minister voert voortaan zelf de cao-gesprekken en zorgt voor één gezamenlijke cao voor het 
hele funderend onderwijs en de kinderopvang. Daar vallen ook de pedagogisch medewerkers, 
de voorschoolse krachten, onderwijsassistenten en het onderwijsondersteunend personeel 
onder. Daardoor kunnen scholen en opvang ook gemakkelijker samenwerken. Daardoor kunnen 
scholen en opvang ook gemakkelijker samenwerken.
• Er komt een nationale academie voor leraren, waarmee lerarenopleidingen rechtstreeks onder 
het ministerie van Onderwijs, Cultuur en Wetenschap vallen. Zo kunnen we beter sturen op 
studentenaantallen, opleidingsplekken, bekostiging en kwaliteit. Ook maken we de opleidingen 
minder afhankelijk van schommelende studentenaantallen.
• De pabo’s en lerarenopleidingen gaan, onder gezag van de beroepsgroep, de opleiding 
verbeteren en zorg dragen voor de verdere ontwikkeling van leerkrachten die al voor de klas 
staan. Lerarenopleidingen komen zo dichter bij de scholen te staan. De opleidingen krijgen ook 
meer specialisaties: kleuters vragen wat anders dan tieners.  
 
 Nieuwe energie voor Nederland.104 | Verkiezingsprogramma D66 2023 – 2027                    De digitale versie lees je op d66.nl/verkiezingsprogramma
• We wachten de resultaten van de ingezette verkenning met vermindering van de onderwijstijd 
op scholen af. Het is goed dat hier ruimte voor wordt geboden, omdat dit de werkdruk zou 
kunnen verlagen en meer tijd zou kunnen bieden aan leraren om te investeren in verbetering 
van de onderwijskwaliteit.
• We geven leraren meer kansen om, naast leidinggevende of coördinerende functies, ook 
onderwijsinhoudelijk door te kunnen groeien met bijbehorende salarisstappen. Leraren krijgen 
de leiding om de bevoegdhedenstructuur, de functieomschrijvingen en carrièrepaden op te 
stellen.
• Gezien het nijpende lerarentekort in zowel het primair onderwijs als het voortgezet onderwijs 
nemen we financiële drempels zoveel mogelijk weg en daarom schaffen we het collegegeld 
voor de lerarenopleidingen af, onder dezelfde voorwaarden die nu gelden voor de halvering van 
het collegegeld
• Voor mensen die al in het onderwijs werken en zich willen blijven ontwikkelen, zijn voldoende 
scholingsmiddelen beschikbaar. Voor iedereen die zich wil laten omscholen tot docent zijn 
voldoende financieringsmiddelen beschikbaar, ongeacht het inkomen van de fiscale partner.
• Vakmensen kunnen een ‘pedagogisch didactisch getuigschrift’ krijgen voor mbo-docent, maar 
deze mogelijkheid wordt vaak niet gezien. We pleiten voor het breder bekendmaken van dit 
traject en goede samenwerking tussen scholen en bedrijven, zodat deze optie meer wordt 
benut.
• We maken (bij-)scholing prioriteit en bevorderen professionele ontwikkeling. We ondersteunen 
startende leraren beter, en flexibiliseren en verbeteren de opleiding voor zijinstromers.
 
Onderwijs toegankelijk voor álle kinderen
Kansengelijkheid gaat ook over kinderen met een beperking, ziekte of neurodivergentie, zoals 
ADHD of autisme. Het systeem van het zogenaamde ‘passend onderwijs’ heeft niet daadwerkelijk 
geleid tot passend onderwijs. In de wirwar van regels zijn het kind, de ouder en de leraar uit het 
oog verloren. D66 wil naar inclusief onderwijs: elke school en opvang is toegankelijk voor zoveel 
mogelijk kinderen. Daarnaast blijft speciaal onderwijs mogelijk voor wie het nodig heeft. We 
stimuleren voldoende onderwijsaanbod, zoveel mogelijk dicht bij huis. Zo laten we niet langer 
kinderen gescheiden van elkaar opgroeien, maar samen spelen en leren. Dat is goed voor de 
brede ontwikkeling van kinderen én goed voor de maatschappij.
 
 Nieuwe energie voor Nederland.105 | Verkiezingsprogramma D66 2023 – 2027                    De digitale versie lees je op d66.nl/verkiezingsprogramma
• Om inclusief onderwijs te realiseren, brengen we eerst de basis verder op orde. Dat doen we 
in de eerste plaats door het lerarentekort aan te pakken. Ook organiseren we de zorg binnen 
onderwijs goed en zetten we op de lange termijn in op kleinere klassen. We stimuleren en 
ondersteunen alle scholen die nu al inclusief onderwijs aanbieden en schrappen regels die 
het in weg zitten. Ook is het belangrijk om leraren beter toe te rusten op inclusief onderwijs in 
de lerarenopleiding. We stimuleren meer samenwerking tussen het speciaal onderwijs en het 
reguliere onderwijs om kennis en expertise beter beschikbaar te maken.
• We kunnen nog veel winnen door onderwijs en zorg voor kinderen goed aan elkaar te verbinden. 
Schoolmaatschappelijk werkers, orthopedagogen en schoolpsychologen spelen daarin een 
belangrijke rol. Om kinderen beter te beschermen en sneller hulp te bieden als dat nodig is, wil 
D66 goede samenwerking tussen scholen, gemeenten, ouders en jeugdhulp. 
• Te veel kinderen zitten onnodig thuis. Dat mag niet zo zijn. Op korte termijn willen we kinderen 
met een hoog schoolverzuim ondersteunen waar dat kan, door bijvoorbeeld afstandsonderwijs 
te faciliteren en doelgerichte ondersteuning via thuiszittersvoorzieningen. D66 wil elk kind een 
vorm van onderwijs geven. We gaan door met ons initiatiefwetsvoorstel over het leerrecht, 
waarin we de Leerplichtwet in de Leerwet wijzigen. We geven kinderen een leerrecht dat zo 
nodig afdwingbaar is. Een leerrecht is het recht van het kind op onderwijs, gericht op een zo 
volledig mogelijke ontplooiing van persoonlijkheid, interesses en talenten, en geestelijke en 
lichamelijke vermogens. We verduidelijken de verantwoordelijkheden van diverse betrokkenen 
en sluiten die op elkaar aan. De wet maakt flexibele oplossingen mogelijk voor onderwijstijd, 
-locatie en -programma. Kinderen krijgen een hoorrecht over zaken rondom de invulling van hun 
leerrecht.
• Het praktijkonderwijs is een volwaardige richting. Daar hoort rechtstreekse en voldoende 
financiering bij. Leerlingen die een entreeopleiding volgen, krijgen een studentenreisproduct. 
We willen het praktijkonderwijs faciliteren om leerlingen na hun tijd op school nog een poosje te 
begeleiden. 
• Het gespecialiseerd voortgezet onderwijs valt onder het voortgezet onderwijs, krijgt een 
passend staatsexamen en de mogelijkheid om het reguliere examen af te leggen.
• Leerlingen moeten gelijke toegang hebben tot leermiddelen. D66 wil een tegemoetkoming 
voor lage inkomens in de kosten voor schoolboeken én voor digitale apparaten. Tegelijkertijd 
stimuleren we een eerlijke markt voor schoolboeken en digitale apparaten, waarop er 
keuzevrijheid is voor leraren en boeken en apparaten duurzaam worden gebruikt.  
 
 Nieuwe energie voor Nederland.106 | Verkiezingsprogramma D66 2023 – 2027                    De digitale versie lees je op d66.nl/verkiezingsprogramma
• We schaffen de vrijwillige ouderbijdrage in de huidige vorm af. Daardoor kunnen we de 
toegankelijkheid van- en de gelijkheid binnen het onderwijs verbeteren, sociale uitsluiting 
voorkomen en administratieve lasten verminderen. We pleitten voor voldoende budget voor 
scholen om activiteiten te organiseren voor alle kinderen, o.a. middels de inzet op de Rijke 
Schooldag.  Daarnaast zoeken we met scholen naar oplossingen om ‘gaten’ die mogelijk 
ontstaan, op te vangen door andere manieren van solidariteit tussen scholen en ouders te 
stimuleren.
De schoolgebouwen van de toekomst
Veel te veel schoolgebouwen zijn in slechte staat. Dat gaan we aanpakken. Als we gebouwen 
goed isoleren en de energierekening omlaag brengen, blijft er meer geld over voor goed 
onderwijs. Gezonde lucht in de klas zorgt voor een goede omgeving om te leren. En schoolpleinen 
met veel groen dragen bij aan speelgenot en ontspanning. Een goed schoolgebouw draagt bij 
aan de onderwijskwaliteit en is de basis om inclusief onderwijs en de rijke schooldag verder te 
realiseren. Daarnaast geeft een goed schoolgebouw een impuls aan de leefomgeving en kan het 
de buurt of een dorp aantrekkelijk maken.
• Gemeenten krijgen meer middelen om te investeren in goede onderwijshuisvesting, inclusief 
kinderopvang, en om verouderde schoolgebouwen te vervangen of te renoveren. 
• Nieuwe schoolgebouwen voldoen aan hoge klimaatdoelstellingen en zijn toegankelijk voor 
iedereen. Ook geven ze ruimte voor een combinatie met kinderopvang, de rijke schooldag, 
praktijkgericht onderwijs en brede middelbare scholen. Hiervoor komt er een duidelijk pakket 
aan eisen aan schoolgebouwen. 
Geld naar de klas 
Onderwijsgeld moet ook echt in de klas terecht komen. D66 wil de zeggenschap van de 
schoolleider, leraren en ouders verder versterken. We geven zeggenschap en verantwoordelijkheid 
terug aan de school, onder toezicht van de ouders.  
• Het onderwijsgeld gaat zo veel mogelijk rechtstreeks naar de scholen om ze beter in positie 
te brengen. Zo worden de bekostiging van onderwijs en besteding van geld begrijpelijk en 
voorspelbaar voor iedereen.Nieuwe energie voor Nederland.107 | Verkiezingsprogramma D66 2023 – 2027                    De digitale versie lees je op d66.nl/verkiezingsprogramma• Scholen met meer leerlingen met leerachterstanden ontvangen een hogere bekostiging. Gelijke 
kansen vragen een ongelijke aanpak. 
• We willen medezeggenschap bij alle onderwijsinstellingen beter borgen. We leggen bijvoorbeeld 
vast dat leerlingen en studenten betrokken zijn bij beslissingen over de onderwijskwaliteit. Ook 
willen we dat elke school een leerlingenraad heeft.
• Met een sterkere vorm van medezeggenschap krijgen ouders directe invloed op de invulling 
van de rijke schooldag. Met een versimpelde bekostiging kan de medezeggenschapsraad écht 
invloed uitoefenen.
• De medezeggenschapsraden en raden van toezicht moeten voor financiële expertise en 
onderzoek terechtkunnen bij een onderwijsrekenkamer en bij de Inspectie van het Onderwijs. 
• De Inspectie blijft zich naast de besturen richten op de scholen. Als basis van beoordeling 
gelden de bevindingen van bezoeken en de toegevoegde waarde van het onderwijs voor het 
kind.
• Sommige schoolbesturen hebben onverklaarbaar hoge reserves. De Inspectie van het 
Onderwijs gaat dit meenemen in de beoordeling van scholen en krijgt de bevoegdheid om 
dwingende aanwijzingen te geven voor het niveau tot waar de reserves moeten worden 
afgebouwd. Dat geldt ook voor de samenwerkingsverbanden.
• Schoolleiders zijn bepalend voor de kwaliteit van onderwijs. Door de bekostiging om te draaien 
en de schoolfunctie te verbreden, brengen we de schoolleider terug in positie en maken we het 
beroep aantrekkelijker. 
Moderniseer de vrijheid van onderwijs
De vrijheid van onderwijs is verankerd in onze Grondwet en geeft de vrijheid om een school te 
stichten die aansluit bij een eigen levensovertuiging. Wat D66 betreft staat kwaliteit van onderwijs 
centraal bij de uitvoering van deze vrijheid. Dat houdt in dat bij het stichten van een nieuwe 
school streng gecontroleerd wordt op de kwaliteit. Daarnaast betekent de vrijheid om een school 
te stichten niet de vrijheid om mensen met een andere levensovertuiging uit te sluiten. Voor D66 
geldt namelijk dat de beste school de dichtstbijzijnde school moet zijn.  
• Uit deze vernieuwde vrijheid van onderwijs volgt automatisch de acceptatieplicht: scholen 
mogen geen leerlingen weigeren op basis van religie of andere levensbeschouwelijke grond.
• Gemeenten krijgen bevoegdheden bij inschrijving en toelating, bijvoorbeeld om beter te 
kunnen ingrijpen bij toenemende segregatie. Zo kunnen ze een eerlijke kans voor alle kinderen 
bevorderen in plaats van het recht van de sterkste.  Nieuwe energie voor Nederland.108 | Verkiezingsprogramma D66 2023 – 2027                    De digitale versie lees je op d66.nl/verkiezingsprogramma
• We waarborgen de sociale veiligheid en gelijke behandeling op iedere school voor leerling, 
student en leraar, zodat ieder kind en iedere leraar veilig onderwijs geniet. De inspectie zet 
extra in op sociale veiligheid, krijgt ook tot taak in te gaan op individuele klachten en doet 
aangifte indien nodig. We breiden de Wet sociale veiligheid op scholen uit met leraren.
Een vliegende start voor alle studenten
 
Sluipenderwijs is de druk op de studietijd toegenomen. Minder geduld, meer haast, minder 
ruimte en meer selectie. Dit pakt met name slecht uit voor studenten die als eerste uit hun 
gezin gaan studeren of een biculturele achtergrond hebben. Studenten hebben steeds vaker 
last van prestatiedruk, wat slecht is voor hun mentale welzijn. D66 wil weer geduld en ruimte 
voor alle studenten, van mbo en hbo tot universiteit. 
Kansen voor alle studenten
Een gemiste kans is niet een laatste kans. We verlagen drempels en breken muren af voor meer 
doorstroom en maatwerk.
• We stellen paal en perk aan de wildgroei van toelatingscriteria en selectieprocedures. 
Bacheloropleidingen, schakelprogramma’s, pre-masters en masteropleidingen mogen alleen 
studenten selecteren als er te veel aanmeldingen voor de beschikbare plekken zijn, bijvoorbeeld 
als het aantal studenten onverwacht harder stijgt dan de capaciteit toelaat. Er komt een 
maximum aan de eisen die in de selectie mogen worden gesteld en de methoden van selectie 
moeten wetenschappelijk onderbouwd zijn.
• Instellingen zijn verplicht ondersteuning en begeleiding te bieden aan studenten met een 
ondersteuningsbehoefte. Ook geven ze loopbaanoriëntatie en -begeleiding zodat studenten 
beter voorbereid zijn op hun toekomst.
• We versterken de positie van de mbo-student. Er komen gelijke kansen op 
studentenhuisvesting, gelijke aanspraak op studentenvoordelen en gelijke toegang tot sport en 
cultuur. 
• Elke student moet de kans hebben om werkervaring op te doen, zonder financiële druk. Daarom 
stellen we een minimumstagevergoeding in, voor rekening van werkgevers.
• We versoepelen het bindend studieadvies (bsa). Bij onvoldoende studieresultaat hebben 
studenten recht op studieadvies en begeleiding. Het bsa moet gemotiveerd worden ingezet, 
met een beperkt maximum op het aantal studiepunten.Nieuwe energie voor Nederland.109 | Verkiezingsprogramma D66 2023 – 2027                    De digitale versie lees je op d66.nl/verkiezingsprogramma
• Sociale veiligheid is een basisvoorwaarde voor het hele onderwijs. We zorgen voor een veilige 
leer- en werkomgeving door te investeren in studentbegeleiders en vertrouwenspersonen. We 
hebben speciale aandacht voor creatieve en sportopleidingen.
• We stimuleren instellingen om overstappen tussen voortgezet onderwijs, praktijkonderwijs, 
voortgezet speciaal onderwijs, mbo, hbo en wo makkelijker te maken. Schakeltrajecten maken 
we onderdeel van de normale financiering, zodat studenten het reguliere collegegeldtarief 
gaan betalen. Daarnaast worden er passende en effectieve leerroutes ingericht tussen het 
voortgezet onderwijs (praktijkonderwijs/voortgezet speciaal onderwijs) en het mbo, en tussen 
bijvoorbeeld het mbo en het hbo. Dat vraagt om intensieve samenwerking tussen instellingen.
• Mbo, hbo en wo-instellingen hebben ieder een eigen maatschappelijke rol. We maken daarom 
duidelijk inhoudelijk onderscheid tussen beroepsgerichte en academische opleidingen.
• Niet elke opleiding trekt volle klassen. D66 koestert kleine en unieke opleidingen. Denk aan 
bijzondere ambachten of unieke taal- en cultuurstudies. Om deze expertise in de toekomst te 
behouden, willen we dat er aparte afspraken worden gemaakt tussen onderwijsinstellingen.
• We maken flexstuderen mogelijk door studenten de mogelijkheid te geven te betalen per 
studiepunt.
• Om de prestatiedruk bij studenten te verminderen, willen we de zogenoemde ‘harde knip’ 
tussen de bachelor- en masteropleidingen afschaffen.  
We versterken de studiefinanciering 
We hebben de basisbeurs teruggebracht, zodat iedereen kan studeren, ongeacht het inkomen van 
je ouders. Deze kunnen we op een aantal vlakken nog verder versterken.
• Wij willen dat alle studenten hetzelfde recht hebben recht op studiefinanciering. We verhogen 
de aanvullende beurs én de inkomensgrens voor de aanvullende beurs van mbo-studenten naar 
het niveau van studenten uit het hbo en wo.
• We maken de tijdelijke verhoging van de uitwonende beurs voor mbo, hbo en wo studenten tot 
€165 permanent. 
• De OV-studentenkaart wordt uitgebreid met een abonnement op de OV-fiets voor 
doordeweekse dagen.
• Naast de beurs blijft het mogelijk om te lenen, hier blijven dezelfde leenvoorwaarden voor 
gelden. De studielening telt niet mee bij hypotheekaanvragen.Voor studenten voor wie geen 
basisbeurs beschikbaar is geweest, schrappen we de rente op hun studielening – ongeacht hoe Nieuwe energie voor Nederland.110 | Verkiezingsprogramma D66 2023 – 2027                    De digitale versie lees je op d66.nl/verkiezingsprogramma
lang de student onder het leenstelsel studeerde.
• Om de wederzijdse kennis en begrip van het Koninkrijk onder jongeren te bevorderen, komt er 
structurele financiering voor de Koninkrijksbeurs.  
Ons energieke beroepsonderwijs
Nederland heeft een sterk beroepsonderwijs. In het mbo krijgen studenten de kans om te 
ontdekken waar ze goed in zijn. Zij zullen gaan bouwen aan de toekomst van Nederland. Of 
dit nu in de zorg, de ICT, de kinderopvang of de energietransitie is. Daarom moeten we ons 
beroepsonderwijs verstevigen en de kansen, waardering en talenten van mbo-studenten verder 
tot hun recht laten komen. Zodat jongeren een goede kans hebben op werk, mee kunnen doen in 
de samenleving en na een diploma zich kunnen blijven scholen op de werkvloer. 
• We maken een einde aan rendementsprikkels in het beroepsonderwijs. Geen bekostiging 
meer op basis van behaalde diploma’s, maar op basis van het studiesucces. Een bindend 
studieadvies is niet passend in het mbo en wordt afgeschaft. Elke student heeft recht op een Studenten
D66 investeert in de toekomst door mensen het beste onderwijs te geven. In de 
afgelopen periode deden we de grootste investering in het onderwijs ooit, en dat 
zetten we door. De tijdelijke verhoging van de uitwonende beurs voor studenten 
wordt permanent. En voor de groep studenten die geen basisbeurs heeft ontvangen, 
beperken we de rente op hun studielening – ongeacht hoe lang de student onder het 
leenstelsel studeerde. De OV-studentenkaart wordt uitgebreid met een abonnement 
op de OV-fiets voor doordeweekse dagen, naast verbeterde aansluiting van het OV, 
onder meer met vraaggestuurd vervoer. Tegelijkertijd verlagen we de studiedruk door 
het bindend studieadvies te versoepelen en komt er meer aandacht voor mentaal 
welzijn. We verhogen de aanvullende beurs én de inkomensgrens voor de aanvullende 
beurs van mbo-studenten naar het niveau van studenten uit het hbo en wo. 
Er komt meer geld om studentenwoningen te bouwen en we beschermen de positie 
van starters op de woningmarkt door de opkoopbescherming van betaalbare 
koopwoningen te verlengen. En als je later kinderen krijgt, dan is de kinderopvang 
gratis. Deze investeringen in de toekomst doen we op een financieel verantwoordelijke 
manier, zodat we geen rekening doorschuiven naar een volgende generatie. Nieuwe energie voor Nederland.111 | Verkiezingsprogramma D66 2023 – 2027                    De digitale versie lees je op d66.nl/verkiezingsprogramma
goed, niet-bindend studieadvies.
• Er moet een einde komen aan stagediscriminatie. Instellingen dragen zorg voor de eerste 
stageplaatsen via stagematching. Hierdoor is er een positieve eerste kennismaking met de 
arbeidsmarkt, komen studenten buiten hun netwerk en ontstaan er nieuwe contacten.
• We versterken de basisvaardigheden in het mbo. De verbinding van de taal- en 
rekenvaardigheden met de beroepscontext is hierin cruciaal. De groep die het mbo instroomt, 
is bovendien heel divers. Voor sommigen is het behalen van een volledige startkwalificatie 
niet haalbaar. D66 wil samen met de mbo-instellingen en het bedrijfsleven kijken of de 
generieke eisen van de startkwalificatie kunnen worden aangepast, zodat maatwerk mogelijk 
wordt. Studenten krijgen de kans om zich te blijven ontwikkelen en eventueel niet-behaalde 
onderdelen van de startkwalificatie alsnog te halen. 
• Leraren in het mbo krijgen een salarisverhoging.
• We staan achter het beleid dat minderjarige mbo-studenten geen lesgeld hoeven te betalen. 
Dat neemt drempels weg en versterkt de kansengelijkheid.
• Er komt een regionaal afgestemd en dekkend aanbod van vmbo-mbo-trajecten. Om de 
overgang naar het vervolgonderwijs en een diploma zo klein mogelijk te maken en de 
samenwerking met bedrijven te versterken.
• Op het mbo moeten alle vakken door een gekwalificeerde docent gegeven worden. De weg 
naar kwalificatie staat open voor zijinstromers en hybride docenten. We leggen de rode loper uit 
voor mensen uit het bedrijfsleven die ook lesgeven in het mbo. 
• De samenwerking tussen mbo-instellingen en het voortgezet onderwijs en hbo wordt versterkt. 
Door een nauwere samenwerking wordt de overstap voor studenten ook gemakkelijker.
• We stimuleren regionale samenwerking tussen mbo-instellingen en bedrijven om demografische 
krimp op te vangen, tekorten op de arbeidsmarkt op te lossen, voldoende stageplaatsen en bbl-
plekken aan te bieden en studenten een duurzaam arbeidsperspectief te geven. 
• Mbo-instellingen, agrarische scholen en vakscholen worden weer regionale opleidingscentra 
waar je terecht kan voor een publiek aanbod van leven lang ontwikkelen. Om deze permanente 
educatie aan te bieden, houden instellingen contact met afgestudeerden.
 
 
 
Studenten ontwikkelen zich breed  
Studenten krijgen de ruimte om zich te ontwikkelen buiten de collegebanken. Bijvoorbeeld Nieuwe energie voor Nederland.112 | Verkiezingsprogramma D66 2023 – 2027                    De digitale versie lees je op d66.nl/verkiezingsprogrammamet vrijwilligerswerk, starten van een onderneming of in het verenigingsleven. Of ze kiezen 
voor verdieping en volgen een extra vak, een tweede studie of studeren een semester in het 
buitenland. We willen dat iedereen zich kan ontplooien en ontwikkelen. Daarvoor is het ook van 
belang dat we aandacht hebben voor de mentale gezondheid van studenten. 
• Iedereen krijgt de kans om een tweede studie tegen het wettelijk, lage collegegeldtarief te 
volgen. 
• We zetten in op studenten(sport)verenigingen die voor alle studenten toegankelijk zijn.
• We geven elke student – ongeacht richting of niveau – de mogelijkheid om minimaal één stage 
of semester in het buitenland te volgen. Bijvoorbeeld door het verbeteren van de toegang tot 
het Europese uitwisselingsprogramma Erasmus+ en de mogelijkheid om aanvullend te lenen, om 
de extra kosten van een studie of stage in het buitenland deels te dekken. We enthousiasmeren 
studenten die daar nu weinig gebruik van maken. 
• Sinds de coronacrisis is steeds duidelijker geworden dat veel studenten en jongvolwassenen 
het mentaal moeilijk hebben. Dat kent verschillende oorzaken, zoals prestatiedruk, 
middelengebruik, sociale media en eenzaamheid. Er komt een landelijk kader voor welke 
ondersteuning onderwijsinstellingen minimaal moet bieden en hoe zij samenwerken met 
bijvoorbeeld zorgverleners en GGD. 
• Landelijk stellen we financiële middelen beschikbaar waar studentenorganisaties, -verenigingen 
en -initiatieven laagdrempelig aanspraak op kunnen maken. Zij kunnen daarmee effectieve 
interventies ontwikkelen om het mentaal welzijn te versterken. Door studenten, voor studenten.
Een internationale omgeving biedt nieuwe energie 
Studenten leren door internationale contacten meer over de ander en zichzelf. Internationale 
studenten versterken de kennispositie van Nederland. We kiezen volmondig voor 
internationalisering, op voorwaarde dat het kwaliteit toevoegt en niet alleen een middel is om de 
onderwijsfinanciering op te krikken.
• We maken het makkelijker voor mbo-instellingen, hogescholen en universiteiten om 
internationaal nauw samen te werken.
• Engels mag de voertaal van een opleiding in Nederland zijn, mits het van meerwaarde is. De 
inhoud van het vakgebied en arbeidsmarkt zijn daarvoor belangrijke factoren. Financiële prikkels 
om op Engelstalig onderwijs over te stappen halen we zoveel mogelijk uit de bekostiging van 
het onderwijs. We passen hierbij maatwerk toe bij hoger onderwijsinstellingen in de regio, Nieuwe energie voor Nederland.113 | Verkiezingsprogramma D66 2023 – 2027                    De digitale versie lees je op d66.nl/verkiezingsprogramma
die zich vanwege hun grensligging meer richten op de internationale student. Instellingen 
die internationale studenten aantrekken hebben de verantwoordelijkheid om deze studenten 
wegwijs in Nederland te maken.
• Onderwijsinstellingen stellen samen met de gemeente een streefgetal voor het maximumaantal 
internationale studenten vast, gebaseerd op de capaciteit aan huisvesting en voorzieningen. 
De instellingen worden geacht internationaal promotiebeleid te voeren dat hierbij past. Zij 
hebben ook een plicht om internationale studenten gratis te helpen bij het vinden van een 
studentenkamer.
• De Nederlandse kenniseconomie heeft groot belang bij internationaal talent en jonge mensen 
die in een internationale context leren werken en onderzoeken.  De internationale toppositie 
van ons hoger onderwijs en onderzoek stelt ons in staat om internationaal onderzoeks- en 
onderwijstalent aan te trekken, waardoor Nederland een wezenlijke bijdrage kan leveren aan 
de uitdagingen die nu op wereldschaal spelen. Nederland kan zich nog sterker profileren 
als de campus voor de EU. De overheid moet meer gericht de ontwikkeling van selectieve 
internationale onderwijsprogramma’s die de kenniseconomie helpen ontwikkelen, ondersteunen 
en knelpunten als huisvesting en toegankelijkheid helpen oplossen. Daarom faciliteren we 
de verdere ontwikkeling van selectieve, internationale opleidingen die tot de top van Europa 
behoren en waaraan grote behoefte is op de Nederlandse arbeidsmarkt. We maken het 
eenvoudiger voor internationale studenten om naast de studie in Nederland te werken en 
stimuleren talentvolle studenten om na de studie te blijven. We verruimen de beurzen voor 
internationale studenten uit voormalige Nederlandse koloniën en voor internationaal talent 
waarvoor het instellingstarief en de kosten van levensonderhoud onbetaalbaar zijn.
Medezeggenschap van studenten en docenten
Goed onderwijs komt tot stand als degenen meebeslissen die er dag in dag uit mee te maken 
hebben. D66 wil een open cultuur en échte invloed van studenten en docenten op hún onderwijs. 
Medezeggenschap moet zowel centraal als decentraal sterk zijn. 
• Het budget dat bij de invoering van het sociaal leenstelsel is toegevoegd aan de verbetering 
van de kwaliteit van onderwijs blijft structureel behouden voor het hoger onderwijs. De 
onderwijsinvesteringen zijn structureel. Daarmee geven we vertrouwen aan studenten, 
docenten en onderwijsbestuurders om gezamenlijk het budget in te zetten. 
• Medezeggenschappers van opleidingscommissie tot centrale (studenten-)raad krijgen goede 
ondersteuning, faciliteiten en tijd via een landelijk vastgesteld kader voor de ondersteuning. In Nieuwe energie voor Nederland.114 | Verkiezingsprogramma D66 2023 – 2027                    De digitale versie lees je op d66.nl/verkiezingsprogramma
dat kader worden tenminste een hoger minimumaantal uren voor alle medezeggenschapslagen, 
een minimumbudget voor scholing, een minimumbedrag om studievertraging te compenseren 
en informatie over de faciliteiten vastgelegd. 
Kunst, cultuur en wetenschap  
als bron van energie
Kunst, cultuur en wetenschap bieden houvast, troost én verbeelding en hoop. Bibliotheken 
vormen een ontmoetingsplaats en geven een impuls aan de samenleving. Net als de 
investeringen in de nieuwe generatie via het onderwijs, versterken de investeringen in kunst, 
cultuur en wetenschap ook onze economie. Ze zorgen voor een sterk Nederland, waar ruim 
baan is voor alle soorten kennis, creativiteit en innovatie. 
We investeren in onderzoek en innovatie 
Wetenschap vergroot de kennis van onszelf en de wereld om ons heen. Het staat aan de basis 
van een bloeiende, creatieve en nieuwsgierige samenleving. Je kunt vooraf niet voorspellen welke 
ideeën, inzichten of nieuwe technieken uit de wetenschap komen. En daarom moet je de ruimte 
laten voor verschillende achtergronden en perspectieven. Het is het een onmiskenbare pijler van 
de kenniseconomie. Het draagt bij aan het welzijn en de welvaart van de toekomst. De Europese 
Unie speelt hierin een belangrijke rol. Door vrij verkeer en talrijke wetenschappelijke programma’s 
zoals Horizon kunnen we de wetenschap versterken. 
• We maken het wetenschapsfonds van €5 miljard voor de komende tien jaar structureel.
• Hiermee zijn we de weg ingeslagen van flinke investering in wetenschap en wetenschappers 
en werken we naar de Lissabondoelstelling om 3 procent van ons nationaal inkomen aan 
onderzoek en innovatie te besteden om de kenniseconomie overeind te houden.  
• Een fors deel van de budgetverhoging van het wetenschapsfonds gaat direct naar 
universiteiten, hogescholen en onderzoeksinstellingen. Zij kunnen zo meer ruimte voor excellent 
onderzoek creëren. Samen met instellingen maken we plannen om te voorkomen dat dit leidt tot 
extra druk op het subsidiesysteem.
• D66 wil de vaste bekostiging verhogen en het aandeel variabel verlagen. We geven zo 
meer zekerheid aan universiteiten en hogescholen over hun budget. Op dit moment is deze Nieuwe energie voor Nederland.115 | Verkiezingsprogramma D66 2023 – 2027                    De digitale versie lees je op d66.nl/verkiezingsprogramma
zeer afhankelijk van het aantal studenten. Daarmee worden krimpgebieden onevenredig 
hard geraakt. En doordat de bekostiging hard omlaaggaat, worden ook de minder populaire 
opleidingen sneller gesloten. Dan gaat de spiraal van minder studenten nog harder omlaag. 
• In de huidige wijze van begroten zijn binnen het onderwijs bezuinigingen nodig als er meer 
studenten zijn dan eerder verwacht. Dat is onwenselijk. We zetten de raming daarom aan het 
begin van een kabinetsperiode vast. Extra kosten hoeven dan niet op de begroting van het 
ministerie van Onderwijs, Cultuur en Wetenschap te worden opgevangen.
• We bevorderen dat de Einstein telescoop in de Euregio Maas-Rijn gesitueerd wordt.
Waardevolle wetenschap in de maatschappij 
De wetenschap staat onder druk en vraagt onze bescherming. D66 staat pal voor de waarde, 
veiligheid en vrijheid van de wetenschap. Elke onderzoeksrichting is van waarde, elke discipline 
en alle vormen van onderzoek. Wetenschappers werken wereldwijd samen en delen kennis 
zonder betaalmuren. Mede daardoor weten ze in een korte tijd grote stappen te maken. We 
hebben er bovendien allemaal baat bij dat kennis vrij gedeeld wordt en niet gehinderd wordt door 
commerciële kortetermijnbelangen. Wij maken van open wetenschap daarom ‘het nieuwe normaal’.
• D66 steunt het programma ‘erkennen en waarderen’ waarin voorstellen staan om de loopbanen 
in de wetenschap te versterken, teamprestaties beter gewaardeerd worden, open science 
versterkt wordt en gefocust wordt op kwaliteit en leiderschap.
• We stimuleren samenwerking tussen opleidingen en onderzoekersgroepen. Sectorplannen die 
hieraan bijdragen krijgen een vaste plek in de financiering.
• Een deel van het onderzoeksgeld wordt geoormerkt voor (ongebonden) fundamenteel 
onderzoek.
• We verweven onderzoek en onderwijs in alle vormen van het vervolgonderwijs. We hebben 
meer aandacht voor praktijkgericht onderzoek in mbo en hbo.
• We stimuleren het gesprek tussen wetenschappers en de samenleving, onder andere via het 
Nationaal Centrum voor Wetenschap & Maatschappij (NEWS).
• We pleiten voor vrije toegang tot onderzoeksartikelen voor al het publiek gefinancierde 
onderzoek. Hierbij hanteren we het principe “open als het kan, gesloten als het moet”. 
• We geven onderzoekers het recht om onderzoeksdata openbaar te maken. Data zijn vaak de 
grondstof voor algoritmes. Door grote hoeveelheden data te combineren, kunnen we sneller 
wetenschappelijke doorbraken bereiken. We voorkomen dat data achter een betaalmuur 
verdwijnen.Nieuwe energie voor Nederland.116 | Verkiezingsprogramma D66 2023 – 2027                    De digitale versie lees je op d66.nl/verkiezingsprogramma
Kunst en cultuur zijn ons fundament
De Nederlandse kunst- en cultuursector is van hoog niveau. Nederlandse kunst, cultuur 
en erfgoed is wereldwijd bekend. Daarom zetten we ons in om de sector stabiel en 
toekomstbestendig te maken. Het afgelopen kabinet versterkte de financiële basis van de sector 
met 170 miljoen. Daarmee is een mooie stap gezet, maar voor een sterke sector is meer nodig. 
Daarbij is het subsidiestelsel toe aan vernieuwing. Om kunst op hoog niveau te blijven maken 
moet er ruimte zijn voor vernieuwende kunst vormen. 
Makers van kunst en cultuur verdienen een betere maatschappelijke positie en meer waardering. 
De coronacrisis heeft de kwetsbaarheid van de kunst- en cultuursector laten zien. De hoge inflatie 
en de hoge energiekosten van de afgelopen twee jaar hebben culturele instellingen en makers 
ook hard geraakt. De financiële situatie van de sector is broos en kunstenaars verdienen vaak 
te weinig geld, kunstenaars in de vrije sector zijn niet genoeg in beeld en het ondernemerschap 
van gesubsidieerde culturele instellingen wordt te weinig gezien. Dat moet anders. Niet alleen 
investeren we meer, ook wil D66 met betere randvoorwaarden de sector financieel sterker maken. 
We willen eerlijkere beloning door te zorgen dat meer geld bij de makers zelf terechtkomt.
• We investeren extra in de kunst- en cultuursector. Rijkssubsidies worden in de breedte 
verruimd. We stimuleren samenwerking tussen gemeenten, de provincies en het Rijk om tot een 
coherent cultuurbeleid te komen, met een landelijk dekkend netwerk van cultuurinstellingen die 
toegankelijk zijn vanuit alle regio’s in Nederland. Aanvraagprocedures en inzet van budgetten 
worden beter op elkaar afgestemd om witte vlekken in de regio en hoge administratieve lasten 
tegen te gaan. Ook lokale overheden krijgen voldoende middelen voor cultuurbeleid en cultureel 
erfgoed. 
• In een nieuw bestel gaat D66 uit van vertrouwen: vermindering van regeldruk en administratieve 
lasten, zodat tijd en geld die nu worden ingezet voor de aanvraag van subsidie terecht komen 
bij de makers.  
• We onderzoeken een stelsel van cultuurfinanciering dat uitgaat van langlopende, samen met 
de sector te ontwikkelen programma’s met artistieke en maatschappelijke doelen. Instellingen 
kunnen op basis van deze programma’s subsidie ontvangen. We voorkomen hierbij dat op 
hetzelfde moment alle middelen opnieuw worden verdeeld. Op deze manier zorgen we dat de 
inhoud leidend is voor de subsidieverstrekking en voorkomen we dat instellingen na enkele jaren 
het risico lopen alle financiering te verliezen.Nieuwe energie voor Nederland.117 | Verkiezingsprogramma D66 2023 – 2027                    De digitale versie lees je op d66.nl/verkiezingsprogramma
• In landelijke culturele fondsen komt meer ruimte voor individuele kunstenaars en kleine 
collectieven. Fondsen werken als aanjagers voor vernieuwende genres, experimenten en 
talentontwikkeling.
• We breken het subsidiebestel open om beter te kunnen inspelen op nieuwe kunstvormen 
en nieuwe verhalen, type makers, verdienmodellen, creatieve praktijken en nieuwe (digitale) 
manieren om werk van makers bij het publiek te krijgen. 
• Waar het gaat om de omslag naar duurzaamheid en inclusie bieden we stimuleringsmaatregelen 
vanuit de overheid in plaats van gedetailleerde verantwoording af moeten leggen. 
• Instellingen die al jaren in de basisinfrastructuur zitten, krijgen een vaste subsidierelatie. In ruil 
dragen zij een grotere verantwoordelijkheid en solidariteitsbijdrage binnen de sector richting 
nieuwe initiatieven.
• We verhogen de investeringsverplichting voor Nederlandse film en series, zodat de opbrengsten 
gebruikt kunnen worden om nieuwe Nederlandse content te maken. 
• We stellen een vergelijkbare investeringsverplichting in voor audiodiensten die verdienen aan 
content van Nederlandse makers. 
• Moderne (pop- en urban) muziek wordt een eigen discipline in de Culturele Basisinfrastructuur. 
Op deze manier ontstaat een betere balans tussen klassieke en moderne muziekgenres.
• D66 wil sterker inzetten op het bouwen van monumenten van de toekomst. Daarvoor is het van 
belang dat bij de aanbouw van nieuwe publieke gebouwen geïnvesteerd wordt in design, kunst 
en cultuur. Daarom wordt het verplicht om bij de bouw van een publieke instelling 1 procent uit 
te geven aan design, kunst of cultuur.
• De positie van zelfstandigen wordt verbeterd (zie hoofdstuk 1, paragraaf Energieke banen in de 
groene economie). 
• We stellen fair pay overal verplicht als subsidievoorwaarde en stellen daarvoor de middelen 
beschikbaar. Zo werken we ook aan professionalisering van de sector.
• We behouden het lage btw-tarief voor kunst en cultuur.
• We stellen subsidies beschikbaar voor musea die namens de Staat kunst aankopen.
 
We maken kunst en cultuur voor en van iedereen
De grote uitdagingen waar we als maatschappij wereldwijd voor staan, zijn uitdagingen waarvoor 
meer nodig is dan harde feiten, cijfers en statistiek. Om echt duurzame veranderingen tot stand te 
brengen, hebben we overtuigingskracht, empathie en verbeeldingskracht nodig. D66 wil makers – 
van amateurs tot professionals – daar meer ruimte voor bieden. Ook willen we dat iedereen op een Nieuwe energie voor Nederland.118 | Verkiezingsprogramma D66 2023 – 2027                    De digitale versie lees je op d66.nl/verkiezingsprogrammalaagdrempelige manier met kunst en cultuur te maken kan krijgen. De praktijk laat zien dat dit nog 
niet zo is. Het Nederlands cultuurbeleid moet erop gericht zijn dat kunst en cultuur voor mensen 
uit alle lagen van de samenleving beschikbaar is. Cultuuronderwijs krijgt op alle scholen prioriteit. 
Bovendien werken we toe naar een meer diverse sector.
• Om de culturele en creatieve sector effectief in te zetten voor (grote) maatschappelijke 
opgaven, zetten we in op het ontwikkelen van methodes van ontwerpend onderzoek voor de 
hele culturele sector.
• We richten een taskforce op van kunstenaars en ontwerpers die op verschillende ministeries 
ingezet kunnen worden om mee te werken aan de grote uitdagingen. 
• We stimuleren samenwerking tussen kunst en cultuur en andere sociale domeinen, bijvoorbeeld 
initiatieven zoals kunst op recept. 
• Ieder kind krijgt evenveel cultuuronderwijs. Op de rijke schooldag is er veel ruimte voor ieder 
kind om kunst en cultuur te ervaren en zich hierin te ontwikkelen door een muziekinstrument te 
leren spelen, toneelles te krijgen of schildercursussen te volgen. 
• We helpen scholen bij het opzetten van kunst- en cultuuronderwijs. Kunstenaars en (kleinere) 
culturele instellingen kunnen hiervoor ingezet worden.
• We willen muziekscholen weer terug in onze samenleving. Wanneer dit is ingebed in onze 
cultuur, in onze regio’s, steden of dorpen is voor ieder kind of volwassene de drempel 
weer laag om zich te verrijken met het leren bespelen van een instrument. Ook plaatselijke 
muziekverenigingen, amateurorkesten en harmonieën spelen hier een belangrijke rol in. 
• Bibliotheken zijn kathedralen van kennis. Iedere Nederlander krijgt toegang tot een bibliotheek 
waar je kan (leren) lezen, cursussen kan volgen of geholpen wordt bij contact met de overheid. 
Je kunt er jezelf onderdompelen in boeken en films, maar je kunt er ook terecht voor een debat, 
cursus of hulp met een overheidsformulier. De bibliotheek is een plek voor persoonlijke groei, 
nieuwe perspectieven en open gesprekken. Het is de samenleving in het klein.  
 
• De afgelopen jaren is onder D66 fors geïnvesteerd in bibliotheken. Daar gaan we mee door. We 
zorgen ervoor dat de bibliotheek terugkomt in elke gemeente, met een wettelijke zorgplicht 
voor gemeenten. Gemeenten worden hiervoor gecompenseerd. We beginnen in regio’s waar de 
bibliotheek het slechtst bereikbaar of toegankelijk is, inclusief Caribisch Nederland.
• We versterken Dutch Culture en culturele attachés op de Nederlandse ambassades. Zo 
promoten we Nederlandse kunst en cultuur in het buitenlandNieuwe energie voor Nederland.119 | Verkiezingsprogramma D66 2023 – 2027                    De digitale versie lees je op d66.nl/verkiezingsprogramma
• We versterken de culturele infrastructuur in Caribisch Nederland en stimuleren de uitwisseling 
binnen het Koninkrijk. 
Behoud het Nederlands erfgoed, vernieuw het perspectief
Behoud van het Nederlands erfgoed lijkt vanzelfsprekend, maar dat is het niet. Ook ontstaat 
steeds meer digitaal erfgoed. Met erfgoed houden we het verleden levend. Het verhaal achter 
ons erfgoed helpt ons elkaar en onze geschiedenis te begrijpen. De overheid zet zich actief 
in om erfgoed te behouden en onderhouden. Ook digitaal. Tot slot wordt het verhaal achter 
het Nederlands erfgoed verteld, inclusief de zwarte bladzijdes zoals het koloniaal verleden. 
De culturele sector wordt verder gestimuleerd om de gehele Nederlandse geschiedenis te 
onderzoeken, vertellen en tentoon te stellen.
• Het Slavernijmuseum wordt een Rijksmuseum. Wat betreft de manier waarop het 
Slavernijmuseum vorm krijgt in Suriname en het Caribisch deel van het Koninkrijk, gaan we uit 
van lokale behoeften rondom invulling van een fysiek toegankelijke voorziening. 
• Erfgoed kan niet zonder verhalen die mensen vertellen. Mensen maken erfgoed samen 
betekenisvol. Met de implementatie van het verdrag van Faro betrekken we gemeenschappen 
bij de betekenis die erfgoed heeft voor hun omgeving. Op deze manier zetten we erfgoed in 
voor sociaal-maatschappelijke doelen, zoals onderlinge verbinding en leefbaarheid. 
• We richten een fonds op voor iconisch erfgoed. Erfgoed dat zo groot en kostbaar is, dat het te 
groot is voor een provincie of gemeente om alleen te restaureren. Als gemeenten en provincies 
gezamenlijk de kosten niet kunnen dragen, kunnen ze een beroep doen op het iconisch 
erfgoedfonds. 
• Streektalen zijn nationaal erfgoed. We ondersteunen en stimuleren de waarden en posities van 
de streektalen en dialecten die Nederland rijk is. We zoeken hierbij actief de samenwerking op 
met gemeenten en provincies.
• Eigenaren van woonhuismonumenten worden beter geholpen met (de financiering van) 
restaureren en verduurzamen. Vanuit het Klimaatfonds worden hier middelen voor gereserveerd. 
De Verbouwing van Nederland wordt gerealiseerd op een erfgoed-inclusieve manier.
• We houden erfgoed levend door het actief te gebruiken. Bij restauraties van monumenten 
komen meer financieringsmogelijkheden voor verduurzaming en toegankelijkheid.
• We subsidiëren het behoud, de zichtbaarheid en het gebruik van digitaal erfgoed.
• Er komt één online platform waar alle Nederlandse erfgoedlocaties makkelijk te vinden 
zijn. In deze “Openbare Schatkamer” vind je ook gedigitaliseerde vormen van kunst, zoals 
voorstellingen en e-books. Zo verbreden we onze collectie en is het Nederlandse erfgoed voor 
iedere Nederlander vanuit huis beschikbaar.Nieuwe energie voor Nederland.120 | Verkiezingsprogramma D66 2023 – 2027                    De digitale versie lees je op d66.nl/verkiezingsprogramma
Een einde aan discriminatie
Wij blijven strijden om de muren die ons verdelen, af te breken. We blijven strijden tegen 
discriminatie. Tegen racisme, seksisme, discriminatie van lhbtiq+-personen, op basis van 
geloof of (niet-religieuze) levensbeschouwing, van mensen met een handicap of chronische 
ziekte, mensen met een laag inkomen of opleiding. En we blijven strijden voor emancipatie. 
Voor de mogelijkheid van iedereen om zelf, in vrijheid, over het leven te beschikken. Want 
we weten één ding heel zeker: in het Nederland van de toekomst behandelen we iedereen 
gelijkwaardig. 
Dat vraagt om actie. Om sterkere straffen bij openlijke discriminatie. Om bewustwording, 
zelfreflectie en dialoog. Om gelijke rechten voor de wet en bescherming door de wet. Dit is de 
basis voor de inclusieve samenleving waarin iedereen zich kan ontplooien. 
Een einde aan racisme en discriminatie 
Racisme en discriminatie bestrijden we op alle fronten. Wij geloven dat de diversiteit van de 
Nederlandse samenleving ons sterker maakt. De basis voor sociale vooruitgang is gelegd nu we 
het pijnlijke slavernijverleden onder ogen zien en historische onrechtvaardigheden rechtzetten. In 
het Nederland van de toekomst spelen voordoordelen over afkomst, etniciteit of levensovertuiging 
geen rol meer. 
• Op 1 juli is het Keti Koti (Dia di Abolishon, Emancipation Day). Daar maken we jaarlijks een 
nationale feest- en herdenkingsdag van, net zoals Bevrijdingsdag op 5 mei dat is. Dat is ook 
belangrijk voor de bewustwording over de oorsprong van racisme in Nederland. We moedigen 
werkgevers aan om werknemers op deze dagen vrij te geven als zij dat willen.  
• De excuses voor het Nederlandse slavernijverleden staan symbool voor een betekenisvol begin 
van het proces naar herstel. Om de doorwerking van het slavernijverleden in het hele Koninkrijk, 
in Suriname en voormalig Nederlands-Indië beter te begrijpen en te beëindigen, breiden wij 
het bestaande fonds uit van 200 miljoen euro in vijf jaar naar 400 miljoen euro in tien jaar. 
Het Nationaal instituut Nederlands slavernijverleden en erfenis (NiNsee) krijgt als volwaardig 
kennisinstituut structurele financiering. Nieuwe energie voor Nederland.121 | Verkiezingsprogramma D66 2023 – 2027                    De digitale versie lees je op d66.nl/verkiezingsprogramma
• In februari 2023 oordeelde het gerechtshof in Den Haag dat de Koninklijke Marechaussee 
niet langer mensen mag controleren op basis van hun huidskleur, ook niet in combinatie met 
andere factoren. Een historische uitspraak tegen etnisch profileren. D66 wil dat alle instanties 
en uitvoeringsorganisaties van de overheid etniciteit en nationaliteit niet meer gebruiken in 
risicoprofielen. 
• In de zorg en gezondheidsonderzoeken moet meer oog komen voor cultuurverschillen en 
zorgbehoeften van mensen met een migratieachtergrond. (Onbewuste) vooroordelen kunnen 
leiden tot verkeerde diagnoses en onderschatting of het negeren van klachten. 
• D66 verwelkomt een snelle ontwikkeling naar een Sinterklaasfeest voor iedereen. De 
Rijksoverheid werkt alleen nog mee aan een inclusief Sinterklaasfeest.
Radicale gelijkwaardigheid tussen vrouwen en mannen
Je gender en sekse hebben nog altijd invloed op bijvoorbeeld je positie op de arbeidsmarkt of de 
kwaliteit van de zorg die je krijgt. Dat mag niet zo zijn. Radicale gelijkwaardigheid geeft mensen 
ook de vrijheid om zelf keuzes te maken, zoals over de verdeling van werk en zorg. De gelijke 
positie van vrouwen is niet onderhandelbaar en vraagt om nog meer actie.
• We werken toe van bijna-gratis naar gratis kinderopvang als publieke voorziening. Zo stellen 
we ook alle ouders in staat om werk en zorg goed te kunnen combineren (zie hoofdstuk 3, 
paragraaf Ontdek je talent in het onderwijs). 
• We maken het voor werkende ouders mogelijk om samen in totaal een jaar verlof op te nemen 
bij de geboorte van een kind. Op korte termijn verlengen we, voor beide ouders en tegen 70 
procent loondoorbetaling, de negen weken betaald ouderschapsverlof in het eerste levensjaar 
van het kind met nog negen weken. Er komt een minimum aan de uitkering zodat iedereen ten 
minste het minimumloon ontvangt (of 100 procent dagloon als dat lager is). Op lange termijn 
vereenvoudigen we de bestaande regelingen naar het voorbeeld van het model in IJsland: beide 
ouders krijgen zes maanden verlof en kunnen maximaal zes weken onderling uitwisselen. Als op 
termijn blijkt dat loondoorbetaling van 70 procent een te grote belemmering vormt om verlof op 
te nemen, dan verhogen we dit percentage.
• We maken een einde aan de loonkloof. We voeren zo snel mogelijk de Europese wet in die het 
grote bedrijven verplicht te rapporteren over beloningsverschillen tussen mannen en vrouwen, 
en maatregelen te nemen om deze weg te nemen. Deze bedrijven moeten een plan maken om 
gendergelijkheid te bevorderen. De overheid ondersteunt hen hierbij.
• Om het glazen plafond te doorbreken is D66 voorstander de Wet ingroeiquotum en streefcijfers, 
die regelt dat de raad van commissarissen van grote bedrijven voor ten minste eenderde Nieuwe energie voor Nederland.122 | Verkiezingsprogramma D66 2023 – 2027                    De digitale versie lees je op d66.nl/verkiezingsprogramma
moet bestaan uit vrouwen. Wij willen de wet aanpassen met een tijdelijk quotum van vijf jaar 
voor zowel 30 procent vrouwen als mannen in functies in het toezicht én in het bestuur van 
bedrijven, dit trekken we door naar de overheid. 
• Nog altijd zijn veel minder vrouwen dan mannen financieel onafhankelijk, in het bijzonder 
alleenstaande moeders, praktisch of niet-opgeleide vrouwen en vrouwen met een biculturele 
achtergrond. We stimuleren deze onafhankelijkheid, bijvoorbeeld door flexibel werken 
makkelijker te maken, uitbreiding van werkuren door werkgevers te stimuleren en een 
urenoordeel in te voeren voor iedereen die meer dan drie dagen per week werkt. 
• We willen meer aandacht voor gender en sekse in de zorg en het onderzoek naar gezondheid, 
net als voor etnische achtergrond. Vrouwen kunnen andere ziekteverschijnselen hebben dan 
mannen. Zorgverleners herkennen deze niet altijd of omschrijven deze als ‘afwijkend’. Daardoor 
hebben vrouwen meer kans op een verkeerde diagnose, behandeling of bijwerkingen van 
medicijnen en/of haar hulpstoffen. Wij willen meer onderzoek naar genderspecifieke zorg en 
pleiten daarbij voor een Europese aanpak.
• We gaan beter zorgen voor mantelzorgers. Zij krijgen meer tijd en geld om zorg te verlenen. De 
bestaande regelingen geven we meer bekendheid.
• We versterken we de sociale zekerheid van huishoudelijk werkers in private huishoudens. 
Daartoe verbeteren we de regeling Dienstverlening aan huis.
• D66 wil dat iedereen die dat nodig heeft toegang heeft tot menstruatieproducten, ongeacht 
je inkomen. Daarom moedigen we bijvoorbeeld overheden, onderwijsinstellingen, horeca en 
werkgevers aan om producten gratis beschikbaar te stellen.
We staan pal voor de rechten van lhbtiq+
D66 staat pal voor de rechten van lhbtiq+-personen. Iedereen moet zichtbaar zichzelf kunnen 
zijn. Discriminatie, geweld en andere vormen van uitsluiting zijn onacceptabel. We hebben, 
behalve voor verbetering van de positie van lesbische en homoseksuele mensen, nadrukkelijk ook 
aandacht voor bi+, transgender, intersekse, non-binaire en aseksuele personen en bijv. lhbtiq+ 
personen van kleur. Als binnen en buiten Nederland conservatieve denkbeelden meer voet aan de 
grond krijgen, zetten wij vol in op de gelijke rechten en de vrijheid van lhbtiq+-personen.
• Pogingen om de seksuele gerichtheid of genderidentiteit van mensen te veranderen met 
zogenaamde conversiehandelingen worden verboden.  Nieuwe energie voor Nederland.123 | Verkiezingsprogramma D66 2023 – 2027                    De digitale versie lees je op d66.nl/verkiezingsprogramma
• Transgender personen moeten vaak lang wachten op zorg. Dat heeft ingrijpende gevolgen. D66 
zal zich blijvend inzetten voor de aanpak van de wachtlijsten voor transgenderzorg.
• We maken het mogelijk om zonder tussenkomst van de rechter of de psycholoog de registratie 
van je geslacht te wijzigen. We willen dat mensen een X als geslachtsregistratie kunnen 
opnemen en stoppen onnodige registratie van geslacht.
• We willen dat het ook voor personen jonger dan zestien mogelijk wordt de geslachtsregistratie 
zonder tussenkomst van de rechter te wijzigen. Dit gebeurt onder het gezag van de wettelijk 
vertegenwoordigers, zoals de ouders.
• Het komt nog voor dat intersekse kinderen zonder medische noodzaak correctief behandeld 
worden. Dat kan op latere leeftijd grote psychische gevolgen hebben. Jonge intersekse 
kinderen gaan we wettelijk beschermen tegen niet-noodzakelijke medische behandelingen.
• Alle scholen onderwijzen over seksuele diversiteit en pakken lhbtiq+ discriminatie aan. We 
helpen docenten met vaardigheden om acceptatie te bevorderen en voor een veilige omgeving 
voor alle kinderen op school. Seksuele voorlichting schenkt ook aandacht aan instemming, 
seksuele weerbaarheid en een brede definitie van ‘seks’. De overheid ondersteunt scholen 
daarbij.
• Scholen mogen geen identiteitsverklaringen vragen aan leerlingen of hun ouders. De 
Onderwijsinspectie ziet daar strikt op toe.
• Met behulp van preventieprogramma’s en voorlichting gaan we homofobie in de sportwereld 
tegen. Voetbalclubs en gemeenten treden strenger op tegen anti-lhbtiq+ spreekkoren.
• D66 wil dat het Wetboek van Strafrecht en de Algemene wet gelijke behandeling duidelijk 
maken dat discriminatie op grond van seksuele gerichtheid, geslachtskenmerken, 
genderidentiteit en genderexpressie verboden en strafbaar zijn.
• D66 wil meer aandacht voor de jeugdhulp en opvang van dak- en thuisloze lhbtiq+-personen.
• We gaan door met programma’s voor de preventie van suïcide gericht op lhbtiq+-personen.
• In de asielprocedure is extra aandacht voor asielaanvragen door lhbtiq+-personen. Deze 
aanvragen worden bijvoorbeeld niet langer afgewezen op grond van ondeugdelijke stereotypen, 
als zouden deze asielzoekers altijd een ‘proces van bewustwording en zelfacceptatie’ moeten 
hebben doorgemaakt. In veel landen worden lhbtiq+’ers vervolgd of zelfs met de dood bedreigd. 
In Nederland krijgen deze mensen een beschermde status. Ook wil D66 aparte veilige opvang 
voor lhbtiq+’ers binnen azc’s.
• Er komt een wettelijk transitieverlof voor transgender personen, waarbij het loon wordt 
doorbetaald – naar voorbeeld van het zwangerschapsverlof. 
• Nederland zet zich binnen de Europese Unie in voor de invoering van de antidiscriminatiewet, 
die ook lhbtiq+-rechten beschermt. We ondersteunen internationale organisaties die strijden 
voor gelijke rechten voor lhbtiq+-personen elders in de wereld. Ook zet Nederland zich in voor 
de Europese erkenning van de rechten van regenbooggezinnen en voor strafrechtelijke sancties Nieuwe energie voor Nederland.124 | Verkiezingsprogramma D66 2023 – 2027                    De digitale versie lees je op d66.nl/verkiezingsprogrammaop ernstige vormen van homohaat. We blijven ons uitspreken tegen de inperking van de rechten 
van lhbtiq+-personen in landen als Polen, Hongarije en Italië en intensiveren de steun aan 
organisaties die de rechten van lhbtiq+ personen daar beschermen. 
• In de asielprocedure is extra aandacht voor asielaanvragen door lhbtiq+-personen. In veel 
landen worden lhbtiq+’ers vervolgd of zelfs met de dood bedreigd. In Nederland krijgen deze 
mensen een beschermde status. Ook wil D66 aparte veilige opvang voor lhbtiq+’ers binnen 
azc’s.
• Er komt een wettelijk transitieverlof voor transgender personen, waarbij het loon wordt 
doorbetaald – naar voorbeeld van het zwangerschapsverlof. 
• Nederland zet zich binnen de Europese Unie in voor de invoering van de antidiscriminatiewet, 
die ook lhbtiq+-rechten beschermt. We ondersteunen internationale organisaties die strijden 
voor gelijke rechten voor lhbtiq+-personen elders in de wereld. Ook zet Nederland zich in voor 
de Europese erkenning van de rechten van regenbooggezinnen en voor strafrechtelijke sancties 
op ernstige vormen van homohaat. We blijven ons uitspreken tegen de inperking van de rechten 
van lhbtiq+-personen in landen als Polen, Hongarije en Italië en intensiveren de steun aan 
organisaties die de rechten van lhbtiq+ personen daar beschermen. 
Gelijke kansen voor mensen met een handicap, chronische ziekte of neurodiversiteit 
Inclusief onderwijs, toegankelijk openbaar vervoer, een inclusieve arbeidsmarkt, toegankelijke 
woningen, passende hulpmiddelen en de behoeften van mensen die neurodivergent zijn – 
bijvoorbeeld ADHD of autisme. Deze onderwerpen krijgen steeds meer aandacht, maar er is meer 
nodig. D66 onderschrijft het VN-verdrag inzake de rechten van personen met een handicap en zet 
zich er vol voor in om deze rechten goed te regelen. Mensen met een handicap moeten kunnen 
rekenen op een gelijke uitgangspositie. Toegankelijkheid moet in Nederland de norm worden.  
 
 
 
• D66 toetst relevante nieuwe wet- en regelgeving altijd aan het VN-verdrag Handicap. D66 is 
bovendien voor ratificatie van het Facultatief Protocol van het VN-verdrag Handicap. Hiermee 
kunnen mensen naar de rechter stappen wanneer overheden in strijd met het VN-verdrag 
Handicap handelen.
• Op initiatief van D66 is het verbod op discriminatie op basis van handicap opgenomen in artikel 
1 van de Grondwet. Dit moet ook worden toegepast in de praktijk, zoals in het openbaar vervoer, Nieuwe energie voor Nederland.125 | Verkiezingsprogramma D66 2023 – 2027                    De digitale versie lees je op d66.nl/verkiezingsprogramma
op websites van de overheid en op straat. Openbare gebouwen zijn altijd toegankelijk zijn voor 
mensen met een handicap. De assistentiehond, die voor veel mensen van grote waarde is om 
zelfstandig te kunnen leven, is overal welkom.
• D66 wil dat de overheid mensen met een handicap of chronische ziekte betrekt bij het maken, 
uitvoeren en evalueren van beleid. Het is belangrijk om rekening te houden met de gevolgen van 
beleid voor (onbedoelde) uitsluiting, hogere regeldruk of bewijslast. Mensen met een beperking 
en hun vertegenwoordigende organisaties moeten kunnen meedenken en meebeslissen over 
beleid. 
• Mensen met een handicap ervaren vaker bestaansonzekerheid. De oorzaken daarvan zijn 
divers en liggen onder meer in gebrek aan toegang tot een goed inkomen, regels omtrent 
samenwonen en eigen bijdragen aan zorg en ondersteuning. D66 wil de bestaanszekerheid van 
mensen met een beperking beschermen en verbeteren.
• D66 wil beter toezicht op instanties die zogeheten ‘Applied Behavior Analysis’ (ABA) therapie 
aanbieden aan mensen met autisme. Ook wil D66 onderzoek naar de veiligheid en kwaliteit van 
zulke therapie. 
Een einde aan alle vormen van haatdragend en seksueel geweld 
Mensen met een migratieachtergrond, vrouwen, lhbtiq+-personen en mensen met een handicap 
zijn vaker slachtoffer van geweld, om wie ze zijn. Dat is onacceptabel. Deze vormen van geweld 
vragen om een vastberaden aanpak. We versterken de aanpak van geweld, zowel in preventie en 
slachtofferhulp als in vervolging van daders. 
• Delicten met een discriminerende achtergrond dienen sterker bestraft te worden.
• We bestrijden online haat en intimidatie. Dat doen we onder andere door sociale mediaplatforms 
te verplichten haatdragende content te weren. 
• We zetten het nationaal actieplan seksueel grensoverschrijdend gedrag en seksueel geweld 
door en verbreden dit naar meerdere sectoren. Werkgevers krijgen meer verantwoordelijkheden 
om seksueel grensoverschrijdend gedrag op de werkvloer tegen te gaan, zoals met het 
opzetten van een goede meldstructuur.  
 
• We investeren in het voorkomen van seksueel geweld en grensoverschrijdend gedrag. Dat 
begint bij voldoende aandacht voor seksuele vorming in het onderwijs, waarbij de overheid 
scholen ondersteunt. Ook investeren we in vroege signalering en focussen we op daders en 
veiligheid binnen gezinnen om seksueel kindermisbruik tegen te gaan.
• We versterken de hulpverlening bij seksueel geweld. Met structurele financiering voor het 
Centrum Seksueel Geweld willen we ‘eerste hulp bij seksueel geweld’ inrichten. Nieuwe energie voor Nederland.126 | Verkiezingsprogramma D66 2023 – 2027                    De digitale versie lees je op d66.nl/verkiezingsprogramma
• We investeren in de zedenpolitie en in forensisch artsen, met het doel om zedenzaken sneller te 
behandelen. Ook zetten we in op herstelbemiddeling voor daders en slachtoffers.
• De aangiftebereidheid bij discriminatie, racistisch geweld en geweld tegen lhbtiq+-personen 
moet omhoog. We zetten de aanpak met gespecialiseerde discriminatierechercheurs door en 
breiden deze uit. Ook komt er meer aandacht voor lhbtiq+-discriminatie bij de politie via Roze in 
Blauw en de politieopleidingen. De politie vertaalt het discriminatieverbod naar duidelijke regels, 
zowel voor het eigen optreden als voor de werkomgeving bij de politie. 
• We investeren in de aanpak van geweld achter de voordeur. Via Veilig Thuis, maar ook met 
voldoende opvangplekken voor vrouwen en kinderen die niet veilig thuis kunnen wonen. 
Codewoorden waarmee geweld achter de voordeur gemeld kan worden bij bijvoorbeeld 
apotheken worden gemeengoed. Hierbij komt ook meer aandacht voor psychisch geweld en 
de signalen van femicide (moord op vrouwen omdat ze vrouw zijn). We investeren in de kennis 
hierover bij hulpverleners – van politie tot huisarts. 
• We willen dat wordt opgetreden tegen religieuze praktijken die de vrijheid van vrouwen en 
meisjes ernstig beperken, zoals gedwongen huwelijken, eerwraak, achterlating tegen de eigen 
wil in het buitenland of ontvoering naar het buitenland. We willen ook dat beter opgetreden 
wordt tegen genitale verminking en zetten preventieprogramma’s op tegen genitale verminking 
van meisjes en vrouwen. 
 
 
 
 
 
 
 
 
 
Een overheid die werk maakt  
van radicale gelijkwaardigheid
Ook in Nederland is er discriminatie, in onze instituties en in het dagelijks leven. 
Verschillende vormen van discriminatie en ongelijkwaardige behandeling snijden elkaar, 
zoals gender, huidskleur, sociaaleconomische status, een handicap of chronische ziekte, Nieuwe energie voor Nederland.127 | Verkiezingsprogramma D66 2023 – 2027                    De digitale versie lees je op d66.nl/verkiezingsprogramma
nationaliteit, religie, seksualiteit en leeftijd. Dat vraagt om een overheid die oog heeft voor 
intersectionaliteit. Die begrijpt dat ook binnen een groep ervaringen verschillend zijn. Die 
verantwoordelijkheid neemt voor onbedoelde nadelige gevolgen van beleid voor bepaalde 
groepen mensen. En die zelf een afspiegeling van de maatschappij is.
Een overheid die het opneemt tegen discriminatie 
In de afgelopen jaren bleek dat de overheid mensen van kleur of met een andere nationaliteit 
dan de Nederlandse zonder verdere reden aan extra controles heeft onderworpen. Dat kan en 
mag niet zo zijn; dit onrecht gaan we rechtzetten. De overheid heeft de verantwoordelijkheid om 
iedere vorm van discriminatie tegen te gaan. D66 wil een overheid die een weerspiegeling is van 
Nederland, als de basis voor een inclusieve samenleving.
• D66 wil dat fraudebestrijding in principe steekproefsgewijs gebeurt; dat is het meest eerlijke. 
• Voor alle algoritmes die de overheid gebruikt, maken we de mensenrechtentoets op algoritmes 
verplicht vóór gebruik. Bij gebruik van algoritmes is een regelmatige toets op vooroordelen 
nodig. Ook registratie in het Algoritmeregister van de algoritmes die de overheid inzet, wordt 
verplicht. 
• De Rijksoverheid, waaronder ook de uitvoeringsorganisaties, maakt diversiteit en inclusie tot 
prioriteit in alle lagen van de organisatie. Ze werkt aan de opbouw van veilige teams, met tijd en 
aandacht voor de sociale veiligheid.
• De overheid werkt niet met dienstverleners, bemiddelaars of andere bedrijven die discrimineren. 
Als uitzendbureaus of mogelijke opdrachtnemers zich schuldig hebben gemaakt aan 
discriminatie, verleent de overheid deze bedrijven geen opdrachten totdat zij waarborgen 
hebben ingebouwd. Hier komt toezicht op.
• Sollicitatiecommissies bij overheden, publieke en semipublieke instellingen hebben een 
gevarieerde samenstelling wat betreft gender, leeftijd en achtergrond. In het onderwijs dragen 
instellingen zorg voor de eerste stageplaatsen.
• Onder leiding van de Nationaal Coördinator tegen Discriminatie en Racisme komt er een 
meerjarig nationaal actieprogramma tegen racisme en discriminatie.
• We richten een Antidiscriminatie Loket in, naar voorbeeld van het Juridisch Loket. Dit versterkt 
de huidige aanpak van discriminatie via de gemeentelijke anti-discriminatievoorzieningen met 
onder meer de toevoeging van preventieve taken en landelijke financiering. Op termijn willen 
we dit laten vallen onder één overheidsloket (zie hoofdstuk 5, paragraaf Een overheid die werkt 
voor mensen).Nieuwe energie voor Nederland.128 | Verkiezingsprogramma D66 2023 – 2027                    De digitale versie lees je op d66.nl/verkiezingsprogramma• De overheid organiseert campagnes over de impact van discriminerend gedrag. Een belangrijk 
doel is de bereidheid om melding te doen te vergroten. Ook vergroten campagnes de 
naamsbekendheid van het College voor de Rechten van de Mens, de antidiscriminatiebureaus, 
andere meldpunten en de relevante Ombudsman. Deze organisaties moeten meer geld en 
middelen ter beschikking hebben om effectief op te kunnen treden. 
• Wetgeving kan onbedoeld ongelijke gevolgen hebben voor vrouwen en mannen. Daarom wil 
D66 dat wetgeving altijd getoetst wordt op de effecten op gendergelijkheid. Het is cruciaal dat 
hier ook oog voor is wanneer wetgeving nog in de maak is; dat vraagt om kennis en expertise 
op de ministeries.
• Als een instantie van de overheid een beslissing neemt op basis van haar wettelijke 
bevoegdheden, bijvoorbeeld de politie of het UWV, valt dat niet onder de Algemene Wet Gelijke 
Behandeling. Om burgers betere rechtsbescherming te bieden tegen discriminatoir handelen 
door de overheid wil D66 zulk ‘eenzijdig overheidshandelen’ onder de Algemene Wet Gelijke 
Behandeling brengen. 
• We maken overheidscommunicatie zo inclusief mogelijk. Het wordt mogelijk om zelf te kiezen 
met welke aanhef je door de overheid aangeschreven wordt.
• D66 staat pal voor de vrijheid om te geloven en niet te geloven wat je wilt. Geloof en 
levensovertuiging is iets persoonlijks en de manier waarop je je geloof belijdt, hoort een eigen 
keuze te zijn. D66 zal altijd opstaan tegen haat, discriminatie en geweld op grond van religie en 
levensbeschouwing, zoals islamofobie, antisemitisme of wanneer je kiest om geen godsdienst 
aan te hangen. We pleiten voor meer onderzoek naar discriminatie op grond van religie en 
levensovertuiging en maken de bestrijding hiervan onderdeel van een brede aanpak van 
discriminatie. 
Gelijke toegang tot werk en wonen
De arbeidsmarkt en woningmarkt zijn niet kleurloos. Nederlanders met een biculturele achtergrond 
hebben minder kans op een huurwoning en een sollicitatiegesprek dan Nederlanders zonder 
biculturele achtergrond. Als uitzendbureaus of makelaars de vraag krijgen Nederlanders van kleur 
buiten de deur te houden, wordt nog vaak aan dat verzoek voldaan. Deze discriminatie ligt aan de 
basis voor een leven lang ongelijke kansen. D66 wil daarom een harde aanpak.Nieuwe energie voor Nederland.129 | Verkiezingsprogramma D66 2023 – 2027                    De digitale versie lees je op d66.nl/verkiezingsprogramma
• D66 treedt op tegen discriminatie op de arbeidsmarkt. We verhogen de boete voor bedrijven 
die discrimineren in hun werving en selectie. Daarnaast gaan we de mogelijke discriminerende 
werking tegen van algoritmes bij werving en selectie. 
• D66 staat voor een eerlijke vergoeding voor stages. Elke student moet de kans 
hebben om werkervaring op te doen, zonder financiële druk. Hiervoor stellen we een 
minimumstagevergoeding in, voor rekening van werkgevers. 
• Voor discriminerende verzoeken aan makelaars, verhuurders en vastgoedbemiddelaars komt 
een meldplicht. 
• Woon- en huurteams breiden we uit, onder andere met expertise in discriminatie op in 
huisvesting. 
• We verplichten makelaars en verhuurders om een anti-discriminatieprotocol op te stellen, 
waarin ze vastleggen hoe zij discriminatie voorkomen. Om huurders en woningzoekenden beter 
te beschermen tegen woondiscriminatie wil D66 toe naar anoniem bezichtigen en toewijzen, 
naar Rotterdams voorbeeld. Hiermee voorkomen we dat mensen op basis van hun naam of 
identiteit worden uitgesloten.
Bij een moderne maatschappij past een modern familierecht 
Wie je bent of wat voor relaties je hebt, zou niet uit moeten maken voor je relatie met de overheid. 
D66 staat voor een modern familierecht. In de maatschappij bestaan al allerlei gezinsvormen, maar 
het familierecht is traditioneel nog gebaseerd op twee ouders. D66 wil dat de overheid ruimte 
biedt voor álle gezinsvormen en dat de wet de rechten van álle ouders en kinderen waarborgt.
• Het Nederlandse recht kent nog altijd geen regeling van draagouderschap, waardoor juridische 
onzekerheid ontstaat. D66 wil een regeling voor draagmoederschap die de rechten van 
kinderen, wensouders en draagmoeders beschermt.
• D66 wil een wettelijke regeling voor meerouderschap en -gezag. Een derde of vierde ouder zou 
ook juridisch gezien ouder van het kind moeten kunnen worden en het wettelijke gezag moeten 
kunnen krijgen.  
• Als je daar beiden achter staat, het eens bent over de afspraken en geen kinderen hebt, hoef je 
niet naar de rechter om te scheiden maar kun je terecht bij de gemeente. 
• Als ouders uit elkaar gaan, is het belangrijk dat zij samen tot een goed ouderschapsplan komen. 
D66 wil dat de belangen van beide ouders hierin gelijk worden meegewogen. Het belang van 
het kind staat voorop: dat betekent dat het uitgangspunt is dat beide ouders bij de opvoeding 
betrokken blijven, tenzij er echt zwaarwegende argumenten in het belang van het kind zijn, om 
daarvan af te wijken.Nieuwe energie voor Nederland.130 | Verkiezingsprogramma D66 2023 – 2027                    De digitale versie lees je op d66.nl/verkiezingsprogramma
• We gaan omgangsregelingen bij ‘vechtscheidingen‘ beter handhaven. Bij problemen in 
de omgang is eerder ingrijpen nodig, zodat de ene ouder de kinderen niet ongestraft kan 
weghouden bij de ander.
• D66 is voorstander van eenvoudige adoptie van pleegkinderen. Het kind geniet zo optimale 
bescherming via een familierechtelijke betrekking met de pleegouder(s) én een juridische band 
met de oorspronkelijke ouder(s) en andere familie.
• We schaffen de legitieme portie, het erfdeel dat ook kinderen die niet in het testament staan 
toevalt, af voor mensen ouder dan 21. Zo zijn mensen vrij om zelf te bepalen aan wie ze willen 
nalaten. We maken de schenk- en erfbelasting leefvormneutraal, zodat ook aan een goede 
vriend fiscaal vriendelijk kan worden nagelaten als iemand geen partner of kinderen heeft.
• Mensen met een achternaam die hun is gegeven door een geschiedenis van vervolging of 
onderdrukking, kunnen deze eenvoudig en betaalbaar wijzigen.
We decriminaliseren sekswerk 
Voor veel sekswerkers is het onmogelijk om aan alle regels rondom hun werk te voldoen. Daarom 
kiezen sekswerkers er steeds vaker voor om in illegaliteit te werken, wat meer onveiligheid 
veroorzaakt. D66 wil dat anders.
 
• D66 wil dat Nederland, net als België, sekswerk decriminaliseert. Het nieuwe sekswerkbeleid 
moet samen met sekswerkers worden vormgegeven. Hierbij zijn de veiligheid en autonomie van 
alle sekswerkers de belangrijkste uitgangspunten.
• Niet alle gemeenten in Nederland zorgen voor goede werkplekken voor sekswerkers. Voldoende 
veilige werkplekken moet de standaard worden in elke gemeente waar behoefte is. Dit gaat 
zowel om thuiswerken als om andere werkplekken. De Rijksoverheid stimuleert dit en zorgt dat 
hiervoor geen belemmerende landelijke regelgeving bestaat.  
 
• Het stigma dat op sekswerk rust, zorgt voor onveiligheid. D66 wil dat de landelijke overheid 
samen met sekswerkers en belangenorganisaties actief campagne voert om sekswerk te 
destigmatiseren. D66 is tegen de Wet Regulering Sekswerk (WRS). We zijn tegen registratie van 
sekswerkers en voor het behouden van de leeftijdsgrens op 18 jaar.
• Geef individuele sekswerkers gelijke toegang tot het arbeidsrecht als andere werkenden. Zij 
moeten de vrijheid hebben om als zzp’er te werken, en mogen niet uitgesloten worden van 
verzekeringen of andere financiële dienstverlening.Nieuwe energie voor Nederland.131 | Verkiezingsprogramma D66 2023 – 2027                    De digitale versie lees je op d66.nl/verkiezingsprogramma• Binnen de seksindustrie moeten we financiële uitbuiting, dwang en geweld voorkomen 
en bestrijden. Met nationale wetgeving willen we de toegang tot hulpverlening en het 
rechtssysteem voor mensen die in een kwetsbare situatie zijn geraakt, garanderen. 
Je hoort erbij vanaf dag één
D66 wil dat wie welkom is, meters mag maken. We verwachten dat mensen die naar 
Nederland komen en hier blijven zo snel mogelijk meedoen in de maatschappij. Iedereen 
moet zich aan de Nederlandse Grondwet houden. 
We zien dat nieuwkomers lang moeten wachten voor ze kunnen gaan deelnemen aan de 
maatschappij. Dit is schadelijk voor de veerkracht van nieuwkomers én voor de solidariteit in 
de samenleving. Integratie vraagt een inspanning van nieuwkomers en van de samenleving. De 
overheid stimuleert en faciliteert dit actief. We stellen nieuwkomers in staat om hun capaciteiten 
en talenten in te zetten. Zo kunnen mensen zo snel mogelijk meedoen. Inburgering is onderdeel 
van integratie. In Nederland en in Europa werken we aan de succesvolle inburgering van 
nieuwkomers. 
Meedoen vanaf het begin  
Op initiatief van D66 is in 2022 de Wet Inburgering in werking getreden. We zetten in op 
inburgering op maat. Gemeenten zijn er verantwoordelijk voor dat nieuwkomers de Nederlandse 
taal leren en op hun eigen niveau zo snel mogelijk naar school of aan het werk gaan. 
 
• Nieuwkomers krijgen een persoonlijk inburgeringsplan. Daarin staat welke cursussen iemand 
volgt en op welke begeleiding zij kunnen rekenen. D66 zet zich in voor betere uitvoering van 
het persoonlijke inburgeringsplan en om dit goed aan te laten sluiten bij het potentieel van de 
nieuwkomer. Zo stimuleren we langer doorleren voor inburgeraars die dat kunnen, in plaats van 
snelle uitstroom naar laagbetaald werk. Ook zorgen we dat studeren met behoud van uitkering 
voor inburgeraars overal mogelijk is.
• We zorgen dat nieuwkomers medezeggenschap krijgen over lokaal beleid en de uitvoering van 
de inburgeringswet in gemeenten, zoals dat ook gebruikelijk is bij bijvoorbeeld de doelgroep van 
de Participatiewet. Zo kunnen nieuwkomers volwaardig meepraten over beleid dat hen aangaat 
en doen zij ervaring op met medezeggenschap.Nieuwe energie voor Nederland.132 | Verkiezingsprogramma D66 2023 – 2027                    De digitale versie lees je op d66.nl/verkiezingsprogramma
• Bij het plaatsen van nieuwkomers in een bepaalde gemeente houden we maximaal rekening 
met hun mogelijkheden voor een geschikte opleiding en werk. Ook wil D66 voorkomen dat 
nieuwkomers veelvuldig van hot naar her worden verplaatst. 
• Grip krijgen op een nieuwe financiële situatie in een nieuw land is essentieel. Voor alle groepen 
inburgeraars hebben we aandacht voor het voorkomen van schulden en minimaliseren we het 
gebruik van het boetebeleid als mensen niet tijdig hun inburgeringsexamen halen. 
• Nieuwkomers die het hoogste taalniveau niet halen, krijgen meer aandacht. We sturen daarbij 
zoveel mogelijk op het zelfstandig kunnen leven en het leren van de taal. Het vereiste taalniveau 
voor naturalisatie past bij het leerniveau van de nieuwkomer. 
• We hebben speciale aandacht voor gezinsmigranten. Gezinsmigranten zijn inburgeringsplichtig, 
maar het is vaak moeilijk hen te bereiken vanwege de grote diversiteit van deze groep. 
• Nieuwkomers die de pensioengerechtigde leeftijd hebben, mogen ook op kosten van de staat 
inburgeren. Mensen kunnen immers op elke leeftijd meedoen aan de maatschappij. 
Vrij zijn van ongewenste invloeden  
Nieuwkomers in Nederland krijgen dezelfde rechten als alle Nederlanders, maar kunnen die 
vrijheid soms niet benutten door zware druk van familie of van de staat in het land van oorsprong. 
Dat mag niet zo zijn. Onze vrijheden en onze veiligheid zijn er voor iedereen die in Nederland 
woont.
 
• We hebben speciale aandacht voor lhbtiq+-personen en de positie van vrouwen binnen 
migrantengemeenschappen. D66 komt op voor de bescherming van de persoonlijke integriteit, 
het recht op zelfbeschikking en een leven waarin (nieuwe) Nederlanders hun eigen keuzes 
kunnen maken. 
• We gaan (culturele) onderdrukking en eergerelateerd geweld tegen. Met name vrouwen die 
niet inburgerinsgsplichtig zijn én geen uitkering hebben, blijven nu vaak onder de radar. We 
gaan hen structureel benaderen om ze kennis te laten maken met de mogelijkheden die ze in 
Nederland hebben. Gezinnen waarin onderdrukking voorkomt, komen sneller onder toezicht te 
staan. 
• Nederland beschermt nieuwkomers die te maken hebben met intimidatie vanuit hun land van 
herkomst. Zo nodig krijgen zij hulp om ervoor te zorgen dat andere overheden hen niet meer 
kunnen benaderen of over hun persoonlijke gegevens beschikken.
• Lesmateriaal bij door buitenland gefinancierd onderwijs, wordt openbaar. De waarden van de 
Nederlandse rechtsstaat mogen niet in het gedrang komen, in welk onderwijs dan ook.
Vrije keuze in nationaliteitNieuwe energie voor Nederland.133 | Verkiezingsprogramma D66 2023 – 2027                    De digitale versie lees je op d66.nl/verkiezingsprogramma
De keuze voor een nationaliteit is een vrije keuze. Mensen mogen zelf kiezen of zij een band 
willen houden met het land van herkomst of die van de ouders. Identiteit is immers niet 
noodzakelijkerwijs aan een land gebonden. Je voelt je Nederlander, Fries, Rotterdammer, 
Europeaan – of alles tegelijk.  
• We maken het mogelijk om meerdere nationaliteiten te bezitten én om afstand te doen van een 
tweede of derde nationaliteit.
• Alle Nederlanders, ook die in het buitenland wonen, mogen meerdere nationaliteiten aannemen. 
Mensen die nieuw in Nederland zijn en de Nederlandse nationaliteit aanvragen, krijgen ook de 
mogelijkheid om hun andere nationaliteit te behouden. 
• We versoepelen voorwaarden waarop mensen hun Nederlandse nationaliteit terug kunnen 
krijgen wanneer ze die zijn kwijtgeraakt. Sommige Nederlanders hebben een tweede 
nationaliteit die zij niet kunnen opgeven, bijvoorbeeld de Marokkaanse, Syrische of Griekse. 
Dit kan leiden tot grote problemen. D66 probeert landen ertoe te bewegen mee te werken aan 
het vrijwillig afstaan van een nationaliteit. Ook stellen we een Nederlands Register Ongewenste 
Nationaliteit voor, waarin mensen kunnen aangeven afstand te willen doen van hun tweede 
nationaliteit. Nederland behandelt iedereen die van een tweede nationaliteit af wil alsof zij 
alleen Nederlander zijn. 
 
 
 
 
 
 
 
Naar duurzaam, humaan en  
realistisch drugsbeleid
Het drugsbeleid schiet tekort. Méér bestrijding, méér drugswetten, méér repressie en méér 
stoere taal gaan het verschil niet maken. Sterker nog, ze leiden tot een oorlog tegen drugs 
die niet te winnen valt. D66 staat voor een realistisch, menselijk en duurzaam drugsbeleid, 
op basis van wetenschappelijke inzichten. Daarbij willen we gezondheidsschade door drugs Nieuwe energie voor Nederland.134 | Verkiezingsprogramma D66 2023 – 2027                    De digitale versie lees je op d66.nl/verkiezingsprogramma
minimaliseren en de veiligheid van de samenleving vooropstellen. Ook moeten we de schade 
die de productie van drugs aanricht aan het milieu stoppen. Drugscriminaliteit moet streng 
bestreden worden (zie hoofdstuk 5, paragraaf Veilig Nederland) en voorlichting en preventie 
zijn cruciaal. Maar stap één is een gereguleerde markt waar dat kan. 
Herijk het Nederlandse drugsbeleid
Gebruik van drugs is nooit zonder risico’s voor je lichamelijke en geestelijke gezondheid en heeft 
ook maatschappelijke gevolgen. Maar waar sommige drugs erg schadelijk en verslavend zijn, geldt 
dat voor andere niet. De manier waarop we ons beleid over drugs en andere verslavende middelen 
als alcohol en nicotine hebben ingericht, staat niet in verhouding tot de werkelijke schade en het 
risico op verslaving. D66 wil in kaart brengen wanneer en hoe regulering voor de verschillende 
middelen mogelijk en verstandig is – en wanneer niet.
• Er blijft voldoende aandacht voor voorlichting over de risico’s van drugsgebruik en toegankelijke 
verslavingszorg. 
• Na het rapport van de Staatscommissie XTC (MDMA) stellen we een onderzoek in 
naar de hervorming van het Nederlandse drugsbeleid. Het uitgangspunt is dat we de 
gezondheidsrisico’s van drugs zo laag mogelijk houden en de gezondheid, veiligheid en het 
welzijn van onze samenleving als geheel zo goed mogelijk waarborgen. 
• In afwachting van het rapport van de Staatscommissie pleit D66 ervoor om lokaal een 
experiment met XTC (MDMA) mogelijk te maken, waarbij de productie en verkoop worden 
gereguleerd.
• In Europees en internationaal verband zet Nederland zich in voor een realistischer en effectiever 
drugsbeleid dat het voorkomen van gezondheidsschade vooropzet. 
• D66 wil dat het Drugs Informatie en Monitoring Systeem nieuwe drugs niet alleen test om 
trends te ontdekken, maar ook gebruikers informeert over de samenstelling en mogelijke risico’s 
van de drug. Daarom breiden we de testcapaciteit uit.
Doorbreek de impasse van het gedoogbeleid
Het gedoogbeleid rondom de coffeeshop is onhoudbaar. D66 kiest ervoor om de gehele 
coffeeshopketen te legaliseren. Zo kunnen we criminaliteit echt bestrijden en beter zicht 
krijgen op de kwaliteit van cannabis. Daarmee kunnen we de gezondheid van ruim 1,1 miljoen 
consumenten beter beschermen. 
• Alle coffeeshops in Nederland moeten legaal kunnen inkopen, leveren en verkopen. Daarbij Nieuwe energie voor Nederland.135 | Verkiezingsprogramma D66 2023 – 2027                    De digitale versie lees je op d66.nl/verkiezingsprogramma
wordt de softdrugs op kwaliteit getest. Mensen in een coffeeshop moeten weten wat ze 
consumeren.
• Coffeeshophouders moeten terechtkunnen bij de bank voor een zakelijke rekening. Dit is 
essentieel voor de legale keten.
• Op de verkoop van cannabis bij de coffeeshops gaan we btw heffen of voeren we een speciale 
heffing in. Dat kan als we de verkoop nationaal legaliseren.
• Veilige thuisteelt van cannabis voor eigen gebruik moet gelegaliseerd worden.
Medisch onderzoek naar drugs
Mensen met psychische of lichamelijke klachten kunnen veel baat hebben bij – met name 
psychedelische – drugs als medicijn. Zo zijn er naast de bekende positieve effecten van cannabis 
ook veelbelovende studies naar het behandelen van PTSS met MDMA en de behandeling van 
depressies met de psychoactieve stof uit paddo’s. Wij willen onderzoek naar de medicinale 
en therapeutische werking van psychedelica dan ook stimuleren, door barrières weg te 
nemen en extra financiering ter beschikking te stellen. Hier zullen wij ook de adviezen van de 
Staatscommissie XTC bij betrekken. Zo maken we veilig therapeutisch gebruik voor meer mensen 
toegankelijk wordt.
• Om de kansen die drugs kunnen bieden in onze reguliere geneeskunde ten volle te benutten, 
gaan we internationale samenwerking in dit onderzoek stimuleren.
• De negatieve medische effecten van drugs worden beter onderzocht, zoals de relatie tussen 
cannabis en psychoses. Risicogroepen – zoals psychiatrische patiënten en jongeren – 
beschermen we met effectieve voorlichting.
• D66 wil een strategie om onderzoek en zorginnovatie op het gebied van de therapeutische 
toepassing van psychedelica verder te ontwikkelen. Nieuwe energie voor Nederland.136 | Verkiezingsprogramma D66 2023 – 2027                    De digitale versie lees je op d66.nl/verkiezingsprogrammaHoofdstuk 4
Een energieke 
omgeving: 
Voedsel, 
landbouw,
natuur,  
mobiliteit  
en ruimte.Nieuwe energie voor Nederland.137 | Verkiezingsprogramma D66 2023 – 2027                    De digitale versie lees je op d66.nl/verkiezingsprogrammaWAT ZIEN WE
We wonen in een mooi Nederland. Met dynamische steden, karakteristieke dorpen en een 
Waddenzee die elke dag van vorm verandert. Waar de trein door het landschap trekt en fietsers 
door steden en dorpen. Een land dat al eeuwenlang in beweging is en blijft veranderen. De 
komende jaren zal dat niet anders zijn, want we staan voor een aantal grote vragen. Onze 
leefomgeving staat onder druk, er is een tekort aan woningen en de bodem- en watersystemen 
voldoen niet meer als gevolg van het sterk veranderende klimaat. En we hebben veel wensen, 
zoals een toekomstbestendig voedselsysteem, een sterkere natuur, weerbare dijken en blijven 
reizen. Dat vraagt om innovatieve keuzes en een spaarzame omgang met de vierkante meters in 
ons land. 
 
De afgelopen jaren zijn echte keuzes vooruitgeschoven. Ondertussen zijn de opgaven complexer 
geworden, is de ruimte beperkter en worden de keuzes alleen maar moeilijker. De verandering van 
het klimaat en de druk op het milieu versnellen de urgentie. We zijn elkaar verloren, terwijl we een 
gezamenlijk doel proberen te bereiken: een fijne, gezonde en groene leefomgeving. Daar kunnen 
we elkaar ook weer vinden. 
WAT WILLEN WE
We bouwen aan het Nederland van morgen. Een land dat groener, leefbaarder en beter verbonden 
is. Een Nederland waarin we de diversiteit van de regio’s omarmen en op de kracht van elke regio 
voortbouwen. Met de keuzes van het Rijk om voornamelijk te investeren in specifieke regio’s 
hebben we geen gebruik gemaakt van die kracht. Dat erkennen is de eerste stap. De volgende 
stap is om in die regio’s die minder mogelijkheden hebben gekregen de komende jaren extra te 
investeren. Omdat we heel Nederland nodig hebben voor de opgaven waarvoor we staan.
 
Dat begint door Nederland als één verbonden geheel te zien. Dat vraagt om nieuwe, duurzame 
OV- en fietsverbindingen, ook met onze buurlanden en de rest van Europa. We moeten 
duurzaam, maar ook efficiënt met de beperkte ruimte om gaan. Dubbel of zelfs meervoudig 
gebruik is voor ons het uitgangspunt voor ruimtelijke ontwikkelingen. Zeker bij de opwek van 
hernieuwbare energie liggen hiervoor nog veel onbenutte kansen. We bouwen aan sterke 
steden en sterke dorpen. We pakken ons voedselsysteem aan, om milieudruk te verminderen 
maar ook om perspectief en kansen te bieden aan de sector. Centraal hierin staan een volledige 
kringlooplandbouw en een ketenaanpak gebaseerd op transparantie, duurzaamheid en eerlijkheid. 
We zien het belang en de kracht van onze natuur; we koesteren ons landschap en erfgoed, 
versterken biodiversiteit en zetten in op ecosysteemdiensten voor onze brede welvaart. We zetten 
ons in voor een gezonde leefomgeving, overal in Nederland. Een energieke omgeving: Voedsel, landbouw, 
natuur, mobiliteit en ruimte Nieuwe energie voor Nederland.138 | Verkiezingsprogramma D66 2023 – 2027                    De digitale versie lees je op d66.nl/verkiezingsprogramma
WAT DOEN WE
• We werken toe naar een klimaatneutrale landbouw in 2040. Dat vraagt om forse investeringen  
in de landbouw, meer grondgebondenheid en een sterkere positie van boeren ten opzichte 
van de voedings- en levensmiddelenindustrie. In lijn met het rapport ‘Wat kan wel’ van de 
commissie- Remkes, halveren we de stikstofuitstoot in 2030. 
• We zorgen voor een eerlijke prijs, voor de boer en de consument. We maken gezond en 
duurzaam eten goedkoper, bijvoorbeeld door btw af te schaffen voor groente en fruit en 
stoppen met kiloknallers voor vlees.
• We breiden het aantal hectaren natuur uit, we realiseren bufferstroken rondom Natura 
2000-gebieden en beschermen de Waddenzee. 
• We breiden het aantal doorfietsroutes uit en investeren in de ontbrekende schakels in het 
spoornetwerk. We introduceren een klimaatticket voor het openbaar vervoer: met één kaart 
tegen een gereduceerd tarief reizen in al het openbaar vervoer buiten de spits. We maken 
autorijden eerlijker door rekeningrijden in te voeren, waarbij we rekening houden met de 
regionale verschillen. 
• We maken vliegen op kortere afstand, in businessclass en privé-vluchten duurder. We stoppen 
met de nachtvluchten vanaf Schiphol en Lelystad Airport gaat definitief niet open. Nieuwe energie voor Nederland.139 | Verkiezingsprogramma D66 2023 – 2027                    De digitale versie lees je op d66.nl/verkiezingsprogrammaAandacht voor heel Nederland
Nederland is één van de dichtstbevolkte gebieden ter wereld. Dat zorgt ervoor dat veel 
voorzieningen nabij zijn en reisafstanden beperkt. Maar het zorgt er ook voor dat de ruimte 
schaars is. Dit noodzaakt ons om na te denken over hoe we onze leefomgeving willen 
inrichten, want de claim op de nog beschikbare ruimte wordt alleen maar groter. 
Ruimtelijke ordening voor een mooi Nederland 
We willen allemaal een betaalbaar en passend huis. We willen allemaal comfortabel en snel kunnen 
reizen door heel het land. We waarderen allemaal de natuur om in te recreëren, uit te rusten en te 
bewegen. Elk van deze claims op de schaarse ruimte gaat ten koste van een ander doel en van 
de beschikbare ruimte die overblijft. Maar nog belangrijker is dat deze claims ook veel nadelige 
gevolgen hebben die steeds zichtbaarder worden: milieuvervuiling, klimaatverandering, verdroging 
en watergebrek, verlies aan biodiversiteit en verrommeling van het landschap. Om die reden is het 
zaak om keuzes te maken. 
Voor D66 zijn de volgende principes uitgangspunt bij deze keuzes:
• Het Rijk heeft nadrukkelijk een rol in het ruimtelijk domein. Het vergroten van de brede welvaart 
voor zoveel mogelijk inwoners is voor D66 uitgangspunt bij de te maken keuzes.  
• Om dure ingrepen in de toekomst te voorkomen en huizen, voorzieningen, bedrijven en andere 
functies op de juiste plek neer te zetten, is het principe ‘bodem en water sturend’ leidend. 
• D66 wil dat er maximaal ingezet wordt op dubbel- en multigebruik. Vooral bij de opwek van 
duurzame energie liggen hier (nog) veel kansen op daken van gebouwen. Maar deze kansen 
liggen er ook in natuur en groenontwikkeling door natuur en waterberging combineren
• Voor veel ruimtevragen geldt dat er binnen het bestaande meer mogelijk is. Het ombouwen van 
bestaande kantoorgebouwen of het splitsen van woningen kan helpen in het zorgen voor meer 
woonruimte. Ook door te investeren in slimme technologie en gedragsbeïnvloeding kan op de 
bestaande infrastructuur de bereikbaarheid worden vergroot. 
• Ingrepen in de ruimte hebben altijd invloed op de directe leefomgeving van mensen. Om die 
reden is participatie en inspraak terecht een belangrijke vereiste in de nieuwe omgevingswet. 
 
Leefbare steden en regio’s 
Nederland is een optelsom van verschillende regio’s. Verschillend in culturen en eigenaardigheden, 
maar alle verrijken wie we zijn en wat we doen in Nederland. Dankzij alle verschillen tussen regio’s 
is Nederland als geheel beter af. En toch geldt dat niet altijd voor iedereen. In de loop der jaren Nieuwe energie voor Nederland.140 | Verkiezingsprogramma D66 2023 – 2027                    De digitale versie lees je op d66.nl/verkiezingsprogramma
zijn aanzienlijke regionale verschillen ontstaan. Bijvoorbeeld waar het gaat om de kansen van 
mensen om werk te vinden, voorzieningen te bereiken of gezond oud te worden. Verschillen 
tussen stad en ommeland, tussen de ene buurt en de andere buurt. 
Het rapport Elke regio telt legt dat bloot en stelt: “bepaalde gebieden in Nederland, veelal buiten 
de economische centrumgebieden, hebben te maken met een stapeling van achterstanden op 
één of meer aspecten. Deze situatie is niet nieuw maar de ongelijkheid neemt de laatste jaren 
verder toe.” Deze ontwikkeling is zeer onwenselijk. Het voedt het gevoel van wantrouwen in de 
overheid en ondermijnt daarmee de democratie. En bovenal laten we hiermee kansen liggen. Als 
we elk talent nodig hebben, betekent het ook dat we elke regio nodig hebben. Van Wageningen 
tot Woubrugge, van Feijenoord tot Feanwâlden.
• Het vergroten van kansen voor mensen begint met het bereikbaar maken van kansen. Om die 
reden investeert D66 in meer en beter openbaar vervoer. Laagdrempelig en toegankelijk voor 
iedereen. Waarbij we soms ook moeten durven experimenteren in vorm. Niet iedere vraag is 
immers dezelfde. In de paragraaf mobiliteit doen we daar een groot aantal voorstellen voor. 
Midden-Nederland
In heel Nederland, maar zeker in het midden van ons land is er een groot tekort aan 
geschikte woningen. Het recht op huisvesting is naar de achtergrond verdwenen en 
huizen worden steeds vaker in de eerste plaats als economisch winstgevend bezit 
gezien. D66 maakt het recht op wonen tot uitgangspunt bij het woonbeleid. We 
realiseren meer betaalbare woningen die passen bij de behoefte van de samenleving. 
Nu zijn huizen vaak te groot of te duur voor één- of tweepersoonshuishoudens. 
We nemen de regie weer terug in handen en sturen landelijk op het verbouwen 
van bestaande woningen, het ombouwen van kantoorgebouwen of het bouwen 
van nieuwe woningen. De nadruk ligt hierin op het binnenstedelijk vervullen van de 
woningbehoefte. Zo houden we oog voor de natuur: wat nu groen is, blijft groen. 
Ook verduurzaming van bestaande en nieuwbouw speelt een grote rol. We isoleren 
álle huizen en starten bij de huishoudens die het meest last hebben van tochtige 
woningen en hoge energieprijzen. We verdubbelen de A27 bij Amelisweerd niet en 
investeren in fietspaden, zodat iedereen kan blijven genieten van de natuur.Nieuwe energie voor Nederland.141 | Verkiezingsprogramma D66 2023 – 2027                    De digitale versie lees je op d66.nl/verkiezingsprogramma
• Bij de invoering van betalen naar gebruik kiest D66 voor een systeem waarin gedifferentieerd 
wordt naar tijd en plaats. In de stedelijke gebieden hanteren we een hoger tarief. Hier willen  
we het autogebruik ontmoedigen om de luchtkwaliteit in de stad te verbeteren en maken 
we ruimte voor ander vervoer. Tegelijkertijd willen we een korting in gebieden waar mensen 
afhankelijker zijn van de auto, omdat de voorzieningen op grotere afstanden liggen en het  
ov-aanbod minder is.
• Gelijke kansen vragen om passende investeringen en maatwerk passend bij de regio. Om 
invulling te geven aan een nieuw regiobeleid wil D66 dat het Rijk samen met de decentrale 
overheden per regio een kansenagenda opstelt. We willen daarmee de afstand tussen Rijk 
en regio verkleinen. In deze kansenagenda worden afspraken gemaakt over regiospecifieke 
investeringen, gericht op het wegwerken van achterstanden op gebied van werkgelegenheid, 
onderwijs, huisvesting, gezondheid, bereikbaarheid en leefbaarheid. Bij grensregio’s zal daarbij 
ook gekeken worden naar de kansen en mogelijkheden om ook over de grens samen te werken. 
Hierdoor zijn de grensregio’s niet meer de achterdeur van Nederland maar de voordeur naar 
Europa.
• Verbinden betekent ook beter samenwerken tussen overheden. Decentrale overheden 
staan dichter bij de inwoners en kunnen daardoor vaak ook beter inschatten wat nodig is. 
Tegelijkertijd is regie van het Rijk nodig om de grote lijnen te bewaken. In de toekomstagenda’s 
maken we afspraken over wie wat doet. Door te investeren in decentrale overheden maken we 
het bovendien ook mogelijk dat zij de afgesproken zaken ook waar kunnen maken. 
• We willen adequate financiering van gemeenten en provincies. Decentrale overheden hebben 
veel belangrijke taken en staan het dichtst bij de mensen. Daarom moeten zij voldoende 
middelen hebben om die taken te kunnen uitvoeren. In de afgelopen kabinetsperiode zijn veel 
extra middelen naar gemeenten en provincies gegaan, maar deze zijn voornamelijk incidenteel. 
Deze verdwijnen na 2025. D66 wil financiële problemen als gevolg daarvan voorkomen met 
extra structurele middelen. We waarborgen zo dat gemeenten en provincies voldoende 
structurele middelen hebben voor hun taken en maken het gemeente- en provinciefonds 
stabieler en voorspelbaarder. Daarvoor kijken we bijvoorbeeld naar het stoppen met de 
achterhaalde opschalingskorting, het schrappen van de taakstelling voor de jeugdzorg en extra 
middelen voor onderwijshuisvesting. We verwachten dat gemeenten sturen op een houdbare 
groei van de uitgaven aan het sociaal domein.
• De financiële verhoudingen tussen Rijk, provincies en gemeenten moeten beter. Gemeenten en 
provincies hebben er grote verantwoordelijkheden bij gekregen, zoals de thuiszorg, jeugdzorg 
of stikstofbeleid. Voor hun inkomsten zijn gemeenten en provincies nog sterk afhankelijk van 
het Rijk. D66 wil daarom dat gemeenten meer belasting mogen heffen op betere grondslagen. 
Bijvoorbeeld op leegstand, als publieke investeringen leiden tot vermogenswinsten of op Nieuwe energie voor Nederland.142 | Verkiezingsprogramma D66 2023 – 2027                    De digitale versie lees je op d66.nl/verkiezingsprogrammagrondbezit – in plaats van verouderde belastingen zoals de hondenbelasting. Ook provincies 
hebben een alternatief nodig voor de opcenten, zodat provincies zeggenschap blijven houden 
over hun inkomsten. Tegenover hogere lokale lasten staat een lagere inkomstenbelasting. 
• Bij de vestiging van (semi)publieke instellingen wordt nadrukkelijk gekeken naar de 
mogelijkheden om deze meer verspreid over het land te huisvesten. 
• Samen met decentrale overheden wil D66 onderzoeken of we kunnen komen tot bepaalde 
bereikbaarheidsnormen voor publieke voorzieningen als scholen, zorg en bibliotheken, zodat 
deze in stedelijk gebied altijd binnen 15 minuten beschikbaar zijn en in het buitengebied daar 
nooit meer dan 15 kilometer voor hoeft te worden gereisd.
Een Nederland van snelle  
en schone verbindingen
Mobiliteit gaat over kansen krijgen om de opleiding te doen die bij je past, te wonen waar je 
je thuis voelt en mee te kunnen doen op de arbeidsmarkt. Het gaat over mensen ontmoeten 
en je wereld vergroten. Afhankelijk van het moment, de plek of de omstandigheden 
kies je daarbij voor de fiets, de auto, de bus of trein, ga je te voet of reis je helemaal niet. 
Tegelijkertijd zijn er ook grenzen aan die keuzevrijheid en is die ook lang niet voor iedereen 
gelijk. Het openbaar vervoer barst tijdens de hyperspits uit zijn voegen, de luchtkwaliteit in 
de buurt van steden gaat snel achteruit en er zijn grote verschillen in de bereikbaarheid van 
voorzieningen, onderwijs of werk. 
 
Bij investeringen in mobiliteit kiest D66 vooral voor het beter benutten van bestaande 
infrastructuur en het aanleggen van ontbrekende schakels. Door te kiezen voor collectief vervoer 
waar het kan, de capaciteit te vergroten, de verschillende vervoersmiddelen beter op elkaar aan 
te laten sluiten en door fiets en lopen op één te zetten. Dat helpt niet alleen de bereikbaarheid, 
maar zorgt ook voor schonere lucht.
Op de fiets van stad naar stad
Het grootste deel van de ritten die we afleggen, beslaan minder dan 7,5 kilometer. Een ideale 
fiets- of wandelafstand. Daarnaast is wandelen of fietsen gezond, neemt het relatief weinig 
openbare ruimte in en kent het geen uitstoot. Niet raar dus dat we met z’n allen steeds meer 
wandelen en fietsen. Het wordt steeds drukker op de fietspaden en de snelheidsverschillen Nieuwe energie voor Nederland.143 | Verkiezingsprogramma D66 2023 – 2027                    De digitale versie lees je op d66.nl/verkiezingsprogramma
tussen de verschillende soorten fietsers nemen toe. Daarmee nemen ook de verkeersrisico’s 
toe. Juist in de eerste en laatste kilometers voor en na het openbaar vervoer zitten kansen, maar 
bushaltes zijn lang niet altijd goed bereikbaar en je fiets parkeren bij een station is vaak een 
uitdaging. Dat is niet alleen zaak van decentrale overheden. Voor D66 staat de fiets ook op één op 
nationaal niveau. 
• We investeren extra in doorfietsroutes, zodat op termijn elke stad via doorfietsroutes met elkaar 
is verbonden. Langere doorfietsroutes verdienen verzorgingsplaatsen, zoals we aan de snelweg 
gewend zijn. 
• D66 wil de komende jaren blijven investeren in fietsenstallingen. Niet alleen bij stations, maar 
ook bij grote OV-knooppunten, bushaltes en carpoolplekken. Ook willen we de beschikbaarheid 
van (elektrische) deelfietsen op die plaatsen uitbreiden.
• De fiets en trein blijven een gouden combinatie. D66 wil daarom het aantal OV-fietsen bij NS-
stations uitbreiden en meer mogelijkheden bieden om op zaterdag je fiets mee te nemen, ook in 
internationale treinen. 
• Met de opkomst van cargobikes, fatbikes en e-bikes is het fietspad niet alleen voller geworden, 
maar zijn de verschillen in snelheid op het fietspad toegenomen. Dit leidt tot verkeersonveilige 
situaties. Samen met decentrale overheden wil D66 blijven investeren in fietsverkeersveiligheid. 
• D66 wil dat er bij de grote beheer- en onderhoudsopgaven van zowel ProRail als Rijkswaterstaat 
oog is voor fietsers en wandelaars. Zowel waar het gaat om goede omleidingsroutes tijdens de 
werkzaamheden als waar het gaat om het creëren van koppelkansen, zoals het aanleggen van 
ongelijkvloerse kruizingen en andere kansen.
• Samen met gemeenten wil D66 meer maatwerk bieden aan mensen met een 
toegankelijkheidsbehoefte om een aangepaste fiets te krijgen die past bij hun specifieke 
behoefte. 
Een landelijk klimaatticket in het openbaar vervoer
Het openbaar vervoer zorgt voor kansengelijkheid door banen, onderwijs en zorg bereikbaar te 
houden. Het draagt bij aan een beter klimaat en het helpt onze steden bereikbaar te houden. 
Tegelijkertijd heeft het openbaar vervoer tijdens de COVID-19 pandemie een gevoelige tik 
gekregen. Een deel van de reizigers werkt nog steeds thuis en uit angst voor de drukte in het 
openbaar vervoer is een groep overgestapt naar de fiets of auto. Daarbij is het openbaar vervoer 
als vitale infrastructuur ook lang blijven doorrijden, waardoor de reserves bij veel OV-bedrijven op 
zijn.Nieuwe energie voor Nederland.144 | Verkiezingsprogramma D66 2023 – 2027                    De digitale versie lees je op d66.nl/verkiezingsprogramma
• We introduceren een landelijk klimaatticket, waarmee je voor een vaste lage prijs in bus, tram, 
metro en trein in Nederland buiten de spits kan reizen. Dat maakt reizen met het openbaar 
vervoer mogelijk voor meer mensen, laat nieuwe reizigers kennismaken met het openbaar 
vervoer en maakt de overstap naar het openbaar vervoer aantrekkelijker. 
• D66 wil de komende jaren blijven investeren in de OV-knooppunten rondom stations. Zo willen 
we dat deelmobiliteit (auto’s en fietsen) standaard onderdeel wordt van het vervoersaanbod. 
Met de OV-bedrijven, gemeenten en provincies wordt gekeken hoe ook buiten de grote steden 
de OV-knooppunten aantrekkelijke plekken kunnen worden, waar naast de verschillende 
vervoersmiddelen ook plek is voor voorzieningen en lokale (economische) initiatieven.
• D66 wil een ontwikkeling van traditioneel openbaar vervoer naar moderne publieke mobiliteit. 
Dat wil zeggen dat verschillende vormen van openbaar, publiek vervoer en doelgroepenvervoer 
gecombineerd worden en meer vraaggestuurd gaan werken. We denken aan flexibelere en 
bredere inzet van ouderenvervoer, leerlingenvervoer, taxi’s en traditionele bussen en busjes. 
Via dit vraaggestuurde publieke vervoer stap je over op zogenaamde dikke vervoerslijnen (bus 
of trein) die de ruggengraat van het openbaar vervoer vormen en op reguliere tijden stoppen 
bij haltes of stations. D66 wil dat de toegankelijkheid van deze vormen van openbaar vervoer 
wordt verbeterd door de aanrijtijden te verkorten, waarbij we streven naar een aanrijtijd van 
maximaal een half uur. Daarnaast stellen we deze vormen gelijk aan het openbaar vervoer, 
waardoor OV-producten zoals de studenten of het eerdergenoemde klimaatticket ook in deze 
vormen van vervoer beschikbaar zijn. 
• Zolang het openbaar niet toegankelijk is, moet het doelgroepenvervoer verder worden 
verbeterd en beter worden toegesneden op de individuele behoeften. Dat kan bijvoorbeeld 
door de vaste kilometerbudgetten van Valys te vervangen door maatwerk (persoonsvolgende 
financiering).
• Om het regionale OV te helpen de tijdelijke teruggang in reizigersaantallen te overbruggen, 
wil D66 de huidige transitievergoeding verlengen. Dat doen we in combinaties met het 
aantrekkelijker maken van het openbaar vervoer voor mensen die minder vaak met het 
openbaar vervoer reizen, onder andere door het invoeren van het zogenaamde ‘single check-in, 
check-uit’ systeem. Hierdoor is het niet langer nodig om bij overstappen tussen verschillende 
vervoerders uit en in te checken. 
• Samen met decentrale overheden investeren we in (kleine) infrastructurele maatregelen, 
zoals een rechtsaf op rotondes voor bussen of het creëren van bussluizen, waarmee het OV 
robuuster kan worden gemaakt. We herstellen we het gat in de indexering van de Brede Doel 
Uitkering dat jaarlijks aan de metropoolregio’s wordt toegekend ter financiering van het OV. 
Op die manier krijgt het regionale OV weer de kans de klap van Covid te boven te komen en Nieuwe energie voor Nederland.145 | Verkiezingsprogramma D66 2023 – 2027                    De digitale versie lees je op d66.nl/verkiezingsprogramma
tegelijkertijd te blijven innoveren, zodat het openbaar vervoer ook klaar staat om een bijdrage te 
leveren aan de grote transities waar Nederland voor staat. 
• Het spoornetwerk in Nederland kent een hoge dichtheid. Toch zijn er nog steeds schakels die 
ontbreken in het netwerk. D66 wil die laatste schakels aan het netwerk toevoegen, waardoor 
meer robuustheid ontstaat en er bij calamiteiten alternatieven beschikbaar zijn. Concreet 
betekent dat dat D66 zich zal blijven inzetten voor de Lelylijn – die we doortrekken naar Bremen 
en Hamburg –, de Nedersaksenlijn, de Maaslijn, de Pampuslijn en het knooppunt Meppel-Zwolle. 
We houden tempo op het pakket met investeringen in onder andere het spoor tussen Leiden en 
Dordrecht en de Regio Express Arnhem-Doetinchem voor het ontsluiten van nieuwe woningen. 
• D66 wil dat studenten met hun OV-reisabonnement ook gratis de OV-fiets kunnen nemen 
op werkdagen om zo bussen, metro’s en trams te ontlasten. We maken afspraken met 
onderwijsinstellingen om de studenten zo veel mogelijk buiten de spits te laten reizen.
• Nederland heeft één van de drukst bereden spoornetwerken ter wereld. D66 vindt een 
voorspelbare en betrouwbare dienstregeling een essentiële maatschappelijke voorziening 
waar de overheid zich mee bemoeit. De NS blijft daarom wat ons betreft de belangrijkste 
treinvervoerder op het Nederlandse spoor. Tegelijkertijd stuurt het Rijk stevig op de concessie 
voor het Hoofdrailnet en maakt goede afspraken met de vervoerder(s). Tegelijkertijd staat 
de wereld niet stil en komen internationale verbindingen te traag van de grond, zonder 
Europese samenwerking. Daarom willen we ruimte voor andere vervoerders op internationale 
verbindingen daar waar ruimte is en de NS die nog niet invult, moeten andere vervoerders de 
kans krijgen om te rijden. Dat vergroot het aanbod voor reizigers op korte termijn. Voorwaarde is 
dat de kwaliteit op orde is en de reiziger een betrouwbaar product krijgt.
• Het Bus Rapid Transit-systeem is een manier om met kwalitatief hoogwaardige bussen, 
hoogfrequent, snel en veel mensen te vervoeren. D66 wil om die reden experimenteren met 
het vrijmaken van een rijstrook voor deze vormen van vervoer richting grootstedelijke regio’s. 
Rijkswaterstaat kijkt bij het beheer en onderhoud van snelwegen in de buurt van steden of 
aparte busbanen voor Bus Rapid Transit haalbaar zijn. 
• D66 wil dat alle stations vanaf 2025 zelfstandig toegankelijk zijn voor mensen met een fysieke 
beperking. Hetzelfde geldt voor de belangrijkste OV-knooppunten. Daar waar een halte niet kan 
voldoen, moet er voor mensen met toegankelijkheidsbehoeften een vergelijkbaar alternatief 
beschikbaar zijn. Bij concessie-eisen moet worden opgenomen dat er actief gemeld moet 
worden wanneer toegankelijkheidsvoorzieningen op stations of haltes defect zijn.
• We geven prioriteit aan het aanpassen van het spoor en het investeren in slimmere treinen 
(ATO) om zo treinen vaker te laten rijden en meer treinen toe te laten.  Nieuwe energie voor Nederland.146 | Verkiezingsprogramma D66 2023 – 2027                    De digitale versie lees je op d66.nl/verkiezingsprogramma
• Iedereen die in ploegendienst werkt of houdt van uitgaan, helpen we met een uitbreiding van 
het Nederlandse nachtnet van treinen. We voegen Lelystad en Almere toe aan het bestaande 
nachtnet en introduceren nachtlijnen naar steden als Enschede en Arnhem/Nijmegen. De 
bestaande nachtlijnen naar Maastricht en Groningen worden in frequentie uitgebreid en trekken 
we door over de grens. 
• Openbaar vervoer voor afstanden tot 700 kilometer moet goedkoper zijn dan het vliegtuig. In 
Europees verband streven we dan ook naar een hogesnelheidsnetwerk tussen alle Europese 
hoofdsteden op het vasteland en meer investeringen in internationale spoorverbindingen. De 
Rijksoverheid stopt zelf met het vliegen tot 700 kilometer.
• Plannen, boeken en betalen van internationale kaartjes moet makkelijker worden, net als de 
overstap tussen vliegen en trein. D66 wil dat hierover in Europa afspraken worden gemaakt. 
Daarnaast volgen we de ontwikkeling van de hyperloop met belangstelling, maar wachten we er 
niet op om te investeren in (internationaal) openbaar vervoer. 
• In Nederland verbeteren we de aansluiting op het Europese hogesnelheidsnetwerk door het 
aantal dagelijkse treinen richting Parijs en Londen fors omhoog te brengen. Ook een snelle en 
frequente treinverbinding naar onze belangrijkste handelspartner Duitsland ontbreekt nog. We 
willen in 2025 bindende afspraken met Duitsland, zodat de reistijd tussen Amsterdam en Berlijn 
voor 2035 een uur korter is. We willen dat de Thalys na Parijs doorrijdt naar Bordeaux en de ICE 
na Frankfurt verder rijdt naar München. 
• Station Amsterdam-Zuid ontwikkelen we tot een internationale spoorterminal waar ook op 
vluchten kan worden ingecheckt. Hiermee komt minder druk te staan op Amsterdam Centraal. 
We trekken de Noord-Zuidlijn door naar Schiphol. 
• We pleiten voor een Europese Spoorautoriteit die zorgt voor een Europese dienstregeling, 
treinreizen naar populaire vakantiebestemmingen en aantrekkelijke nachttreinen met lagere 
kosten. Bovendien moet je één kaartje kunnen boeken voor internationale reizen met zowel het 
vliegtuig als de trein, met een eerlijke vergelijking van de klimaatimpact.
• Bestaande wet- en regelgeving op het gebied van personenvervoer wordt geëvalueerd en daar 
waar nodig aangepast teneinde de gewenste transitie naar “moderne publieke mobiliteit” te 
kunnen realiseren.
 
 
 
 
 Nieuwe energie voor Nederland.147 | Verkiezingsprogramma D66 2023 – 2027                    De digitale versie lees je op d66.nl/verkiezingsprogramma
Slimme oplossingen voor meer bereikbaarheid
Jarenlang nieuwe infrastructuur aanleggen, heeft niet geleid tot minder files. D66 wil dan 
ook dat we op een andere manier naar mobiliteit gaan kijken. Meer gebruik maken van 
bestaande infrastructuur, samen met werkgevers kijken naar werktijden en roostering, en 
collectief vervoer organiseren waar dat kan. We hanteren brede welvaart als uitgangspunt en 
bereikbaarheidsnormen als richting, waardoor ook zaken als locatiekeuze op tafel komen in de 
afweging.
• De huidige regels van het Meerjarenprogramma Infrastructuur, Ruimte en Transport (MIRT) 
moeten op de kop. In plaats daarvan kiest D66 voor brede welvaart als instrument voor 
het maken van keuzes. Niet langer wordt er uitsluitend op basis van economische groei 
en rentabiliteit gekozen, maar we nemen zaken als schone lucht, natuur, klimaat, fijne 
leefomgeving, betere gezondheid en ruimtegebruik nadrukkelijk mee in onze afwegingen. Er 
wordt sterker integraal bekeken of het geheel aan lokale, regionale en landelijke investeringen 
de beste oplossing biedt.
Noord-Nederland  
D66 zet zich in voor goede bereikbaarheid, onder meer met de Nedersaksenlijn en de 
Lelylijn. Deze laatste trekken we door naar Bremen en Hamburg. Ook introduceren we 
nachtlijnen naar Groningen. We stimuleren de ontwikkeling van bedrijfsecosystemen 
zoals de Hydrogen Valley.
In veenweidegebieden in Fryslân wil D66 de grondwaterstand verhogen tot -0,30 
onder maaiveld, onder meer om verdere verzakking van huizen tegen te gaan. We 
investeren in fietspaden en met het klimaatticket maken we het mogelijk om buiten de 
spits tegen een vast tarief te reizen in het OV. Met aanpassing van wetgeving maken 
we het vraagafhankelijke vervoer toegankelijk voor iedereen en vergroten we de 
bereikbaarheid van iedereen. 
De gaswinning in Groningen stopt per 1 oktober 2024 definitief. Dit leggen we wettelijk 
vast terwijl we blijven werken aan versterking en herstel van schade als prioriteit 
nummer één. D66 wil vasthouden aan een aparte bewindspersoon voor Groningen 
zodat er met de afspraken in ‘Nij begun’, waarmee een begin is gemaakt met het 
herkennen, herstellen en het creëren van een nieuw perspectief voor Groningen, 
wordt voortgezet. Nieuwe energie voor Nederland.148 | Verkiezingsprogramma D66 2023 – 2027                    De digitale versie lees je op d66.nl/verkiezingsprogramma
• Vooruitlopend op de aanpassingen van de MIRT-spelregels naar een afwegingskader op 
basis van brede welvaart, kiest D66 ervoor om nu al geld vrij te maken om te investeren 
in het openbaar vervoer door de A27 bij Amelisweerd, de A4 Haaglanden-N14 en de A4 
Burgerveen-N14 niet uit te breiden.
• De coronatijd heeft ons geleerd dat voor veel beroepen geldt dat thuiswerken een optie 
is en met slechts een beperkte groep thuiswerkende mensen kunnen we een deel van de 
capaciteitsknelpunten al oplossen. Hierdoor ontstaat er ruimte op de wegen voor diegenen 
die geen andere keuze of mogelijkheid hebben. D66 wil met werkgevers, onderwijsinstellingen 
en decentrale bestuurders afspraken maken over werk- en openingstijden, thuiswerken en 
locatiekeuzes, zodat het openbaar vervoer in de spits kan worden ontzien en er een bredere 
spreiding op de weg ontstaat. We maken dit integraal onderdeel van de besluitvorming over het 
mobiliteitsfonds. De overheid als werkgever geeft hierin het goede voorbeeld. 
• We maken autorijden eerlijker door rekeningrijden in te voeren. Niet langer belasten we dan het 
bezit, maar het gebruik van de auto. Met een heffing gebaseerd op de mate van uitstoot van 
schadelijke stoffen, plaats, tijd en gewicht houden we rekening met de regionale verschillen, 
zorgen we voor schonere lucht en verminderen we de file. In de stedelijke gebieden hanteren 
we een hoger tarief. Hier willen we het autogebruik ontmoedigen om de luchtkwaliteit in de stad 
te verbeteren en maken we ruimte voor ander vervoer. Tegelijkertijd willen we een korting in 
gebieden waar men afhankelijker is van de auto omdat de voorzieningen op grotere afstanden 
liggen en het OV-aanbod minder is. 
• Deelmobiliteit is onderdeel van de toekomst. Het gebruik en betalen van deelauto’s of -fietsen 
moet daarom net zo makkelijk worden als reizen met het openbaar vervoer, waardoor ze ook 
logisch vervoersmiddelen zijn voor de eerste of laatste kilometer. We stellen als ambitie om in 
2030, 500.000 emissievrije deelauto’s te hebben.
• We maken afspraken met gemeenten over het aanbieden van deelauto’s en deelfietsen in 
(nieuwbouw)wijken. 
• We maken Europese afspraken over het makkelijker, en daarmee betaalbaarder, maken van het 
aanpassen van nieuwe auto’s voor mensen met een toegankelijkheidsbehoefte. 
• Om de toegankelijkheid van allerlei (semi)publieke vervoersdiensten te verbeteren, steunt D66 
de ontwikkeling van apps voor actueel reisadvies via meerdere vervoersmiddelen waar je gelijk 
kan reserveren, boeken, betalen en de CO2-uitstoot van de reis wordt getoond. We willen 
dat alle vervoerders hun data hiervoor beschikbaar stellen, met inachtneming van privacy. 
Vervoerders mogen hun eigen dienst niet bevoordelen op hun app.  
 Nieuwe energie voor Nederland.149 | Verkiezingsprogramma D66 2023 – 2027                    De digitale versie lees je op d66.nl/verkiezingsprogramma
• Bestelbusjes rijden vaak meerdere keren heen en weer om online bestelde producten af te 
leveren. Dit is niet alleen slecht voor het klimaat maar leidt ook tot een hoop onnodige drukte. 
Om die reden wil D66 met grote online winkels afspraken maken om het ophalen van pakketjes 
aantrekkelijker te maken dan het bezorgen.
 
Zuid-Nederland   
D66 kijkt met een Europese bril naar Nederland. Door buiten landsgrenzen te denken, 
zie je dat regio’s die voor Nederland aan de grens liggen, zoals in Noord-Brabant en 
Limburg, voor Europa juist een centrale positie hebben. De kracht van deze regio’s 
moeten we versterken en benadrukken. D66 wil dat elke regio een kansenagenda 
krijgt, waarin afspraken worden gemaakt over investeringen specifiek voor die regio, 
zoals in bossen op de hoge zandgronden bij de Brabantse Peel, of in beter OV over de 
grens rondom het drielandenpunt. 
Daarbij hebben we ook aandacht voor de kansen en mogelijkheden om over de 
grens samen te werken. Voor mensen die in het ene EU-land wonen, maar over de 
grens werken, is er nu nog een gebrek aan goede afspraken. Daarom zet D66 in op 
een Europese grenswerkrichtlijn met fiscaal beleid en sociale zekerheid die beter 
aansluiten. Dat geldt voor grenswerkers, maar ook voor bedrijven die veel zakendoen 
met bedrijven aan de andere kant van de grens.
We investeren in innovatie en de kenniseconomie. Het wetenschapsfonds maken 
we structureel. Ook zorgen we dat stimuleringsfondsen effectiever worden ingezet 
zodat bedrijven beter geholpen worden. We jagen het innovatieve mkb aan door de 
Regionale Ontwikkelingsmaatschappijen meer slagkracht te geven. Zo zorgen we niet 
alleen voor een innovatieve economie vandaag, maar ook voor morgen.Nieuwe energie voor Nederland.150 | Verkiezingsprogramma D66 2023 – 2027                    De digitale versie lees je op d66.nl/verkiezingsprogramma
Emissieloos onderweg
Van A naar B zonder uitstoot is wat D66 betreft de toekomst. De mobiliteitssector veroorzaakt 
nu nog veel uitstoot en dat zal op weg naar klimaatneutraliteit in 2050 drastisch omlaag moeten. 
Daarom zetten we in op fiets, deelmobiliteit, het openbaar vervoer en elektrisch rijden. D66 kiest 
voor het principe van de vervuiler/gebruiker betaalt en daarom zijn we voorstander van een 
systeem van betalen naar gebruik. Voor D66 geldt dat wat elektrisch kan, elektrisch moet. We zien 
biogrond- en brandstoffen als een overbruggingsmiddel. Waterstof komt vooral terug in industrie, 
scheepvaart en luchtvaart. 
 
• D66 wil de automobiliteit verduurzamen en zo de uitstoot van CO2, stikstof en fijnstof 
terugdringen. We blijven elektrische auto’s stimuleren met subsidies en belastingvoordelen. Bij 
leasecontracten is voortaan een elektrische auto verplicht.
• We blijven investeren in laadpalen. Ook in slimme laadpalen, waarmee elektrische auto’s kunnen 
laden wanneer de stroom goedkoop is en weer terug kunnen leveren aan het net wanneer er 
tekorten zijn. Zo worden auto’s een opslagplaats voor energie.
• Netcongestie vormt een van de grootste uitdagingen bij het vormgeven van de energietransitie. 
Elektrische auto’s kunnen gebruikt worden om pieken (en dalen) in de elektriciteitsproductie op 
te vangen. D66 wil dat Nederland zich sterk maakt in Europa om vanaf 2027 te verplichten dat 
alle nieuw verkochte elektrische auto’s twee kanten op moeten kunnen laden.
• We zorgen voor de beschikbaarheid van voldoende snelladers en een transparant systeem aan 
de paal, zodat het opladen van je auto even makkelijk is als het opladen van je mobieltje en 
zodat daarbij vooraf duidelijk is hoeveel je betaalt. Ook wil D66 dat het tijdelijke lagere tarief 
voor de energiebelasting op publieke laadpalen wordt verlengd tot 2030. 
• Wij helpen steden om de luchtkwaliteit in binnensteden te verbeteren. Daarom zetten we in op 
milieuzones voor personenauto’s in minimaal vijftig steden in 2025. Voor de logistieke sector 
zetten we daarbij in op emissievrije zones. 
• Naast voldoende laadpalen voor personenauto’s wil D66 ook dat er middelen beschikbaar 
blijven om meer te investeren in de laadinfrastructuur voor vrachtwagens, scheepvaart en in de 
bouw. Ook wil D66 de subsidie voor waterstof bij het zware wegvervoer en in de binnenvaart 
handhaven. 
• Grote werkgevers moedigen we aan het reisgedrag van hun werknemers te verduurzamen 
door fietsen en reizen met het OV meer te stimuleren en door bij leasecontracten emissievrije 
auto’s te verschaffen in plaats van fossiele. Gezamenlijk zijn zij gehouden aan een jaarlijks CO2-
plafond als stok achter de deur. Te beginnen bij de Rijksoverheid zelf.  Nieuwe energie voor Nederland.151 | Verkiezingsprogramma D66 2023 – 2027                    De digitale versie lees je op d66.nl/verkiezingsprogramma
Veiligere verbindingen
Ondanks alle inzet, neemt het aantal verkeersslachtoffers nog steeds toe. Voor een deel is dit 
het gevolg van het succes van het fietsbeleid. We fietsen meer, op oudere leeftijd en dankzij 
de e-bike ook op hogere snelheden, waardoor kleine fouten grote gevolgen kunnen hebben. 
D66 wil fietsgebruik blijven aanmoedigen, maar vestigt in de komende jaren extra aandacht op 
verkeersveiligheid – met name om de fietsverkeersveiligheid te vergroten. 
 
• D66 wil dat fietsen voor ouderen veiliger wordt. Daarom zetten we in op de ontwikkeling van 
‘relaxroutes’ waar recreëren voorop staat en rustig gereden kan worden. Deze routes worden 
toegankelijk gemaakt voor aangepast fietsen, zodat iedereen mee kan fietsen. Daarnaast is 
D66 voorstander van het meer stimuleren van de fietshelm en het treffen van voorzieningen bij 
fietsenstallingen voor het veilig bewaren van de fietshelm. 
• Binnen de bebouwde kom verlagen we de algemene snelheidslimiet van 50 naar 30 kilometer 
per uur, zodat alle straten veiliger worden voor fietsers en voetgangers. Met extra middelen 
ondersteunen we gemeenten bij deze herinrichting. Wegen met een snelheidslimiet van 50 of 
70 kilometer per uur worden uitzondering binnen de bebouwde kom.
• Technologische innovaties in auto’s, zoals Intelligent Speed Assistance (ISA) kunnen bijdragen 
aan verkeersveiligheid. Om die reden wil D66 dat Nederland voorop gaat lopen in het toepassen 
en tot norm stellen van zulke innovaties.
• De maximumsnelheid op snelwegen blijft 100 kilometer per uur. Op N-wegen binnen de 
bebouwde kom brengen we dit terug naar maximaal 70 kilometer per uur. Ook houden we vast 
aan de huidige inzet om de verkeersveiligheid op N-wegen te verbeteren. 
• Alcohol in het verkeer is nog steeds vaak een belangrijke oorzaak van ongevallen met 
een dodelijke afloop. Daarom is D66 voorstander van een alcoholslot in auto’s van zware 
overtreders. 
• Handhaving is belangrijk bij het terugdringen van snelheidsovertredingen en asociaal gedrag in 
het verkeer. Om die reden wil D66 dat gemeenten meer zeggenschap krijgen over het plaatsen 
van (mobiele) flitspalen. Daarnaast willen wij experimenteren met de mogelijkheid voor boa’s om 
boetes op te leggen bij verkeersovertredingen.  
 
 Nieuwe energie voor Nederland.152 | Verkiezingsprogramma D66 2023 – 2027                    De digitale versie lees je op d66.nl/verkiezingsprogramma
• Een kleine boete bij een lichte verkeersovertreding (Wet Mulder) werkt vaak al correctief en 
hoeft niet direct een zware belasting te zijn. Een hoge eerste verkeersboete kan bij mensen met 
een laag inkomen tot ernstige financiële problemen leiden en ondermijnt het vertrouwen in een 
rechtssysteem. Daarom pleit D66 voor een boete die financieel voor iedereen haalbaar is bij 
eerste overtreding en voor hoger oplopen van de boete bij recidive.
Schoner en slimmer goederenvervoer
Steeds meer van onze goederen komen van fabrieken aan de andere kant van de wereld. 
De zeehavens van Rotterdam, Amsterdam, Zeeland, Noord-Holland en Groningen zijn van 
grote waarde voor onze economie. Veel van wat voor personenvervoer geldt, geldt ook voor 
goederenvervoer: het kan schoner en slimmer.
• We sluiten onze spoor-, water- en buistransportnetwerken beter aan op de energietransitie en 
de veranderende (internationale) goederenstromen. 
• D66 wil spoorgoederenvervoer laten groeien, onder andere door bedrijventerreinen beter aan 
te laten sluiten op het spoorwegnetwerk. De groei van het spoorgoederenvervoer moet wel 
hand in hand gaan met leefbaarheid en veiligheid. Te veel mensen in steden en dorpen met 
goederenspoor hebben last hebben van trillingen en geluid en zorgen over hun veiligheid. D66 
geeft deze mensen structureel een stem bij plannen voor spoorgoederenvervoer. Overlast 
wordt beter te voorspellen en beter te melden door betere informatie, betere metingen 
en één centraal meldpunt. D66 wil dat de regering gericht kan ingrijpen op de routes van 
goederentreinen.
• Er komt een fonds waarmee omwonenden maatregelen tegen trillingen bij hun huis kunnen 
financieren. Dit fonds wordt betaald door verladers, vervoerders en de overheid. Richtlijnen voor 
trillingsvrij bouwen worden het uitgangspunt bij nieuwbouw aan het spoor.
• D66 maakt langere goederentreinen sneller mogelijk dan Europa vereist, zodat we bestaande 
capaciteit beter benutten en het spoorgoederenvervoer ook concurrerender maken.
• Het (internationaal) vervoer van gevaarlijke stoffen dient plaats te vinden over stukken spoor 
die daarvoor geschikt en bestemd zijn. Vervoer van gevaarlijke stoffen door woonkernen moet 
daarbij zoveel mogelijk vermeden worden. Daarnaast wil D66 onderzoeken in hoeverre het 
aanleggen van een buizennetwerk een haalbaar alternatief zou kunnen zijn. 
• Goederenvervoer per spoor moet in 2025 volledig elektrisch zijn. We subsidiëren schonere 
scheepsmotoren voor de binnenvaartschepen en we introduceren walstroom voorzieningen 
voor zee- en binnenvaartschepen op strategische logische plekken in Europa. We dragen zorg 
voor voldoende openbare laadpalen met krachtstroom voor vrachtwagens. Nieuwe energie voor Nederland.153 | Verkiezingsprogramma D66 2023 – 2027                    De digitale versie lees je op d66.nl/verkiezingsprogramma• We dringen het aantal lege vrachtwagens op de weg terug door slimmere samenwerking tussen 
vervoerders en verladers te stimuleren. Technologie als kunstmatige intelligentie en duidelijke 
afspraken door middel van convenanten helpen daarbij.
• We stimuleren experimenten met zelfrijdende en met elkaar communicerende vrachtauto’s op 
de snelweg, met aandacht voor gegevensbescherming en privacy. 
• Met de vrachtwagenheffing zetten we een eerlijke prijs op het gebruik van onze wegen door 
transportbedrijven. Met de zogenaamde terugsluis investeren we in de verduurzaming van de 
transportsector, bijvoorbeeld met subsidies voor elektrische vrachtwagens. 
• We zetten ons in voor een wereldwijd minimum van CO2-toeslag op brandstoffen voor zee- en 
luchtvaart. Als genoeg landen dat toepassen, kunnen boten minder makkelijk over de grens 
tanken. Binnen Europa zijn daar nu de eerste stappen voor gezet met het onderbrengen van 
de zeescheepvaart onder het emissiehandelssysteem EU ETS voor schepen vanaf 5000 ton. 
D66 wil dat deze grens naar beneden gebracht wordt, zodat schepen vanaf 400 ton hieronder 
vallen, waaronder dus ook de binnenvaart.
• We passen afspraken met de Rijnlanden aan om accijns te kunnen heffen op binnenvaart en een 
prijs te vragen voor (lucht)vervuiling. Daarnaast gaan schepen verplicht duurzame brandstoffen 
bijmengen tot 15 procent in 2030.  
Noordwest-Nederland
Het zou niet uit moet maken waar je woont: iedereen verdient een kans op een 
gezond leven. Ook dat is kansengelijkheid. Daarom kiezen we voor fundamentele 
verduurzaming en een gezonde toekomst. Lelystad Airport gaat definitief niet open. 
Samen met de regio kijken we naar een goede nieuwe bestemming voor het vliegveld. 
Bovendien maken we een einde aan nachtvluchten vanaf Schiphol zodat bewoners 
rondom het gebied minder last hebben van geluidshinder en uitstoot.
We bouwen windmolenparken om onze energie duurzaam op te wekken en stellen 
harde eisen aan de vervuilende industrie: Tata moet bijvoorbeeld snel schoner en 
duurzamer. We helpen alternatieven te zoeken, maar de industrie moet zelf ook 
investeren. Zo zorgen we voor een schonere lucht. Ook voor inwoners van Noord-
Holland en Flevoland.Nieuwe energie voor Nederland.154 | Verkiezingsprogramma D66 2023 – 2027                    De digitale versie lees je op d66.nl/verkiezingsprogramma
• Bevoorrading in de steden wordt veiliger en passend via logistieke hubs aan de randen van de 
steden van waaruit kleinere elektrische voertuigen (fiets, boot, of auto) goederen verder de 
stad in brengen. D66 wil dat er landelijke regie komt voor de totstandkoming van deze hubs. 
• Wij zijn voorstander van een verplicht duurzaamheidslabel voor de binnenvaart. Samen met de 
sector kijken we hoe we scheepseigenaren kunnen helpen verder te verduurzamen.  
De luchtvaart klimaatneutraal in 2050
Dankzij de luchtvaart kunnen we internationaal zakendoen en overal ter wereld wonen, werken 
en studeren. Maar de keerzijde van het vliegen voor het milieu en omwonenden wordt steeds 
zichtbaarder. De luchtkwaliteit rondom Schiphol is in de afgelopen jaren sterk afgenomen en 
met de groei is de overlast toegenomen. Om die reden willen we duidelijk handhaafbare klimaat- 
en milieugrenzen aan de hoeveelheid vluchten die van Schiphol mag vertrekken, zwaardere 
belastingen op vliegen om het vliegen zelf zo te ontmoedigen en investeringen in duurzame 
innovaties.
• D66 wil af van vervuilende vluchten op de korte afstand (tot 700 kilometer). Om die reden 
werken we in Europees verband aan een netwerk van hogesnelheidstreinen tussen alle 
Europese hoofdsteden en investeren we meer in internationale spoorverbindingen. In de 
tussentijd maken we het door middel van vliegbelastingen financieel aantrekkelijker om de trein 
te pakken. 
• D66 wil dat het aangekondigde CO2-plafond per luchthaven scherpere doelen gaat stellen dan 
de huidige doelen uit het Akkoord Duurzame Luchtvaart. Dat wil zeggen minstens 55% reductie 
van de CO2-uitstoot van de luchtvaart in Nederland in 2030 ten opzichte van 1990 en 100% 
reductie in 2050. Als het aan D66 ligt, wordt er afgebouwd naar een klimaatneutrale luchtvaart 
in 2050. D66 wil dat het CO2-plafond ook wordt ingezet voor de regionale luchthavens, zoals 
Rotterdam The Hague Airport, Groningen-Eelde en Maastricht-Aachen. 
• Voor alle luchthavens ontwikkelen we duidelijke en handhaafbare normen op het gebied van 
geluid, milieu-impact, uitstoot van fijnstof en zeer zorgwekkende stoffen. Hierbij staat een 
gezonde en leefbare samenleving centraal. Wanneer we deze normen hebben, baseren we het 
aantal vliegbewegingen hierop. 
• Om de overlast en de gezondheidsschade voor omwonenden van Schiphol terug te dringen, 
pleit D66 voor een nachtsluiting van Schiphol tussen 23.00 en 7.00 uur.  Nieuwe energie voor Nederland.155 | Verkiezingsprogramma D66 2023 – 2027                    De digitale versie lees je op d66.nl/verkiezingsprogramma
• Lelystad Airport kan niet open. De opgaven op het gebied van klimaat, biodiversiteit en 
leefkwaliteit zijn dusdanig groot dat het openen van een nieuwe luchthaven niet verantwoord is. 
D66 wil dat het Rijk in overleg gaat met de decentrale overheden om voor Lelystad Airport op 
de kortst mogelijke termijn een andere bestemming te zoeken. 
• Op basis van internationale afspraken zijn belastingen op bijvoorbeeld kerosine onmogelijk. 
D66 wil dat Nederland samen met Europa het voortouw neemt om deze fossiele subsidies af te 
schaffen.
• D66 wil een eerlijke vliegbelasting. Dit realiseren we door verschillende belastingen toe te 
passen op korte, middellange en lange vluchten: hoe verder je vliegt, hoe meer belasting je 
betaalt. Daarnaast belasten we de businessclass zwaarder dan economy class. Privévluchten 
worden naar verhouding tot hun uitstoot eerlijker belast. De uitstoot per passagier in een 
privévliegtuig is namelijk zo’n vijf tot zeven keer meer; dan is het alleen maar logisch dat de 
belasting dat ook is. Tenslotte belasten we ook transfer reizigers om op die manier het vliegen 
op korte afstanden te ontmoedigen en de koppeling tussen vliegen en de trein op het Europese 
continent financieel aantrekkelijker te maken. 
• Schone brandstoffen spelen een grote rol bij het verduurzamen van de luchtvaart. Daarom 
wil D66 het aandeel duurzame luchtvaartbrandstoffen (SAF) dat (vrijwillig) bijgemengd wordt, 
vergroten. Op dit moment geldt een EU-bijmengverplichting van 6 procent. D66 zou graag 
zien dat er wordt voldaan aan het nationale streven van 14 procent, zoals afgesproken in het 
Akkoord Duurzame Luchtvaart. In samenspraak met de luchtvaartsector en producenten van 
SAF werken we ernaar toe om dit doel op te hogen naar 20 procent. In Europa moeten we 
ambitieuzer te werk gaan. D66 pleit daar voor een verhoging van de bijmengverplichting. 
• We maken werk van de verduurzaming van de luchtvaart. Door technologieën te ontwikkelen 
om elektrisch vliegen verder te brengen en door zelf waterstof en synthetische kerosine te 
ontwikkelen, kunnen we daar zelfs aan verdienen. D66 ziet een kans voor Nederland om de 
schone brandstoffenproducent van Europa te worden
• We stellen een ambitieuze agenda voor elektrisch vliegen op, waarbij Caribisch Nederland 
als proeftuin fungeert. Elektrisch vliegen is namelijk een goed en schoon alternatief voor de 
korte afstanden, en de afstanden tussen de eilanden lenen zich goed voor de ontwikkeling en 
implementatie van elektrisch vliegen. |  
 
 
 Nieuwe energie voor Nederland.156 | Verkiezingsprogramma D66 2023 – 2027                    De digitale versie lees je op d66.nl/verkiezingsprogramma
STIKSTOF  
De noodzaak om de uitstoot van stikstof te verminderen heeft Nederland verdeeld. 
Veel ontwikkelingen zijn stilgelegd, zoals de bouw van wegen, huizen en de 
energietransitie. Frustratie bij woningzoekenden, gebrek aan perspectief in de 
agrarische sector en een verslechtering van de staat van de natuur zijn het resultaat. 
D66 staat voor een daadkrachtige aanpak die dit proces kan keren. Herstel van natuur 
en biodiversiteit staat daarbij voor ons voorop. Dat kunnen we alleen realiseren als we 
de lasten eerlijk verdelen en als iedereen een bijdrage levert de doelstelling: halveren 
van de stikstofuitstoot in 2030! 
De stikstofaanpak gaat hand in hand met onze klimaatdoelen en natuurherstel. 
Veel maatregelen dringen tegelijkertijd de uitstoot van stikstof en broeikasgassen 
terug en een gezonde natuur maakt ons weerbaarder, ook tegen de gevolgen van 
klimaatverandering. Daarom hebben we niet alleen oog voor het terugdringen van de 
stikstofuitstoot, maar investeren we ook actief in herstel van de natuur. Dit betekent 
nieuwe leefgebieden creëren, bedreigde soorten beschermen en een gezonde 
natuurlijke balans bevorderen. Zo wil D66 in 2030 50.000 hectare meer natuur hebben 
gerealiseerd, en in 2040 zelfs 160.000 hectare meer. 
Om de uitstoot van stikstof te beperken, is de agrarische sector essentieel. We 
kijken verder dan alleen naar de boeren. De hele weg van voedselproductie tot 
voedselconsumptie bepaalt uiteindelijk of we de doelen die we stellen ook kunnen 
halen. We kijken samen met boeren, supermarkten, natuur- en milieuorganisaties, 
agrarische ondernemingen, decentrale overheden, de levensmiddelenindustrie en 
de consument hoe we de omslag kunnen maken. D66 wil een voedselvisie met een 
duidelijk transitiepad en perspectief voor de boer, de keten en de consument. Hierbij 
horen stimulerende en sturende instrumenten en investeringen. 
Ook grote vervuilende industrieën moeten hun verantwoordelijkheid nemen. D66 
wil strengere emissienormen en een actieve rol van de overheid in het verminderen 
van de stikstofuitstoot in deze sectoren. We bevorderen innovatie en investeren in 
technologieën die de uitstoot verminderen, terwijl we zorgen voor een rechtvaardige 
transitie voor werknemers en bedrijven. Op het gebied van mobiliteit houden we vast 
aan een maximumsnelheid van 100 km/uur. Lelystad Airport gaat niet open. En we 
stimuleren elektrische voertuigen, zodat de uitstoot ook daar snel minder wordt.Nieuwe energie voor Nederland.157 | Verkiezingsprogramma D66 2023 – 2027                    De digitale versie lees je op d66.nl/verkiezingsprogramma
• Op dit moment zijn alle regionale luchthavens van nationale betekenis onderdeel van de 
Schipholgroep, op Maastricht Aachen Airport en Groningen Airport Eelde na. D66 is er 
voorstander van dat ook deze twee luchthavens onderdeel van de Schipholgroep worden, 
zodat vanuit een gezamenlijke visie gekeken kan worden naar een toekomstige invulling van de 
luchtvaart in Nederland, en de functie die Schiphol en de verschillende regionale luchthavens 
daarbinnen vervullen.
Nieuw perspectief op voedsel en landbouw
We weten al langer dat ons huidige voedselsysteem niet houdbaar is: niet voor de boer, niet 
voor de samenleving en niet voor de planeet. De transitie naar duurzaamheid is broodnodig 
en we hebben de randen te vaak opgezocht. Daarbij ontbrak ook een duidelijke koers vanuit 
de overheid, waardoor onzekerheid is ontstaan.  
D66 wil het roer om met een integrale totaalaanpak. Geen silo-denken meer, maar een gedeelde 
visie op het bredere plaatje en de lange termijn. We moeten anders boeren, maar ook anders 
consumeren en het systeem anders organiseren. We gaan de uitdagingen in gezamenlijkheid 
aan én zorgen voor perspectief. Beleid ondersteunt en stuurt daarbij. Met gepaste maatregelen, 
duidelijke doelen en heldere tussenstappen. Samen met boeren, investeerders, supermarkten, 
natuur- en milieuorganisaties, agrarische ondernemingen, decentrale overheden en de 
levensmiddelenindustrie kijken we hoe we daar komen. Radicale keuzes zullen nodig zijn,  
die we met elkaar zullen moeten dragen. Die verantwoordelijkheid nemen we samen.
We bouwen aan een nieuwe visie op voedsel
Het is nodig om ons systeem van de productie en consumptie van voedsel als geheel te herzien. 
De overheid komt daarvoor met een voedselvisie. Daarin zullen duidelijke stappen staan naar 
verandering, mét perspectief voor de boer, de keten en de consument. Milieu, volksgezondheid, 
veranderde machtsverhoudingen spelen allemaal een belangrijke rol. Ook leefomgeving en 
ruimtelijke ontwikkeling zijn belangrijk. Nieuw beleid, instrumenten en maatregelen ontwikkelen we 
altijd met al deze aspecten in gedachten. Europees waar het moet, nationaal waar het kan. 
• We streven naar klimaatneutrale landbouw in Nederland tegen 2040. Elke sector draagt bij aan 
onze klimaatdoelstellingen en er is geen tijd te verliezen. Voor de landbouw en de rest van de 
keten betekent dit dat er maatwerk komt per sector met stimulerend, maar ook sturend beleid.  
• We zetten in op nieuwe verdienmodellen en (sociale) innovatie. We willen voorloper worden 
in de natuurinclusieve economie van morgen. Nieuwe verdienmodellen voor boeren en de Nieuwe energie voor Nederland.158 | Verkiezingsprogramma D66 2023 – 2027                    De digitale versie lees je op d66.nl/verkiezingsprogramma
keten kunnen ontstaan door bijvoorbeeld in te zetten op de circulaire en biobased economie, 
koolstofvastlegging, steun voor groenblauwe diensten en kortere ketens, waarbij boeren direct 
leveren aan consumenten.
• De toekomst van de Nederlandse landbouw is voor jonge boeren en tuinders. Zij staan aan 
de voorhoede van verduurzaming en samenwerking. D66 wil dat er perspectief is voor de 
volgende generatie. Daarom kijken we bijvoorbeeld naar omschakelingssubsidies en andere 
steunmaatregelen.  
We brengen kringlooplandbouw in de praktijk
Boeren zitten in de knel. We zijn verwikkeld geraakt in een negatieve spiraal waarin landbouw 
alleen loont om tegen de laagste kosten meer en meer te produceren. Er wordt te veel diervoer 
van ver geïmporteerd, er worden te veel bestrijdingsmiddelen en kunstmest gebruikt en te veel 
dieren gehouden op een kleine postzegel. De macht van de verwerkende industrie, supermarkten 
en chemische giganten is enorm gegroeid en geconcentreerd, waardoor boeren en coöperaties 
vaker en vaker aan het kortste eind trekken. Moderne agrarische industrie drukt de prijs voor 
de consument en export, maar eist daardoor meer en meer van de Nederlandse landbouw, wat 
uiteindelijk op rekening komt van de maatschappij. 
 
De druk om te intensiveren en te industrialiseren is ten koste gegaan van onze natuur, gezondheid 
en uiteindelijk de toekomstbestendigheid van de landbouw en het boerenbedrijf zelf. Want het 
huidige en gangbare verdienmodel biedt geen realistisch perspectief voor de boer en past niet 
binnen de grenzen van natuur, klimaat en milieu. En het is juist die ecologische houdbaarheid die 
zo belangrijk is voor onze landbouw. Want gezonde landbouw heeft bij uitstek bestuivers nodig, 
schoon water, een gezonde bodem en een stabiel klimaat. 
 
Gelukkig is het oplossingsvermogen van de Nederlandse landbouw groot. Iedere boer, ieder 
bedrijf en iedere bodem is uniek. Daar zal ook een deel van het antwoord liggen. Met de omslag 
naar kringlooplandbouw zal de diversiteit en variëteit van de Nederlandse landbouw worden 
ingezet als kracht, binnen de grenzen van de natuur. Geen doctrine van bovenaf, maar een 
principe en omslag die breed wordt ingezet en ondersteund, ook door de maatschappij. Minder 
afhankelijkheid en daardoor meer zelfbeschikking. Nieuwe verdienmodellen en collectieve 
netwerken gericht op verduurzaming. Kennis en innovatie die natuurinclusieve bedrijfsvoering 
centraal zetten. En vooral een beleid dat verbindt en helder stuurt wanneer nodig. Nederland 
heeft een kans om wereldwijd koploper duurzame landbouw te worden, maar dan moet de omslag 
nu komen. Nieuwe energie voor Nederland.159 | Verkiezingsprogramma D66 2023 – 2027                    De digitale versie lees je op d66.nl/verkiezingsprogramma
• We brengen kringlooplandbouw in de praktijk. We helpen boeren de omslag te maken en we 
stellen met een Kringlooplandbouwwet de basisbeginselen en kaders hiervoor vast. Hierbij 
pakken we de verschillende uitdagingen en problemen integraal aan. 
• Nederland gaat inzetten op grondgebondenheid om kringlopen te sluiten en om 
importafhankelijkheid van kunstmest en veevoer te verminderen. Dit zal ook de landbouw 
bestendiger maken tegen geopolitieke verschuivingen en economische schokken. 
• We zorgen ervoor dat de overheid via de nationale grondbank het recht op eerste koop van 
grond van stoppende boeren heeft. Zo kan grond worden opgekocht en tegen een lagere prijs 
uitgegeven worden aan (startende jonge) boeren die willen extensiveren, met voorwaarden op 
het gebied van natuurvriendelijke bedrijfsvoering. Hiermee dragen we bij aan behoud en herstel 
van ons waardevolle cultuurlandschap.
• Er komen landelijke eisen aan grondgebruik, waarin bodem en water sturend worden, 
bijvoorbeeld alleen geschikte gewassen op uitspoelingsgevoelige gronden.
• In 2030 moet de stikstofuitstoot gehalveerd zijn. Daarmee volgen we de lijn van het rapport 
‘Wat kan wel’ van de commissie-Remkes. We kijken daarbij naar verschillende, passende 
maatregelen, ook voor de landbouw. Extensivering en de transitie naar kringlooplandbouw zal 
daar een flinke bijdrage aan kunnen leveren. Dit is nodig om de doelen voor stikstof en klimaat 
te halen. 
• Nederland heeft de grootste veedichtheid van de Europese Unie, met bijna 120 miljoen 
landbouwdieren. Dat is enorm veel voor ons kleine land. De bio-industrie is schadelijk voor 
mensen, dieren en de leefomgeving. We stoppen daarom zo snel mogelijk met de grootschalige 
bio-industrie. De veehouderij gaat toe naar een gezonder, duurzamer en dierwaardig model, 
ondersteund met faciliterende en stimulerende maatregelen.
• We moeten slim omgaan met onze beperkte ruimte, daarom krijgen dieren steeds minder 
veevoer dat geschikt is voor menselijke consumptie. In plaats daarvan krijgen dieren meer 
voedselresten, gewasresten en insecten. Nederland zet zich in voor een nieuwe EU-
eiwitstrategie om zo de importafhankelijkheid te reduceren en natuurlijke, lokale diervoeders 
te bevorderen. Ook wijzigen we EU-wetgeving om bruikbare reststromen in te zetten als 
diervoeder.
• Boeren kunnen de biodiversiteit op hun bedrijf inzetten voor een natuurinclusieve 
bedrijfsvoering. Hiermee kunnen ze minder afhankelijk worden van kunstmest en 
bestrijdingsmiddelen. We introduceren een mineralenbalans op bedrijfsniveau, zoals voorgesteld 
door de commissie-Remkes. Hierdoor hebben boeren inzicht in hun milieuprestaties.  Nieuwe energie voor Nederland.160 | Verkiezingsprogramma D66 2023 – 2027                    De digitale versie lees je op d66.nl/verkiezingsprogramma• Een duurzame landbouw begint bij een gezonde bodem. Om de kringloop te sluiten, wordt er 
veel minder gebruikgemaakt van kunstmest. In plaats daarvan worden natuurlijke en organische 
alternatieven ingezet, zoals reststoffen uit de mest als ‘kunstmest’ in de akkerbouw. Zo kunnen 
veehouders en akkerbouwers in de regio elkaars mest optimaal gebruiken en is er minder 
kunstmest nodig. We zetten ons in om knellende Europese mestwetgeving aan te passen. 
• Bestrijdingsmiddelen hebben negatieve effecten op mens en natuur. Daarom geen preventief 
gebruik meer, meer spuitvrijezones in de publieke ruimte en een benchmark in 2027. We zetten 
in op de beschikbaarheid van duurzame en natuurlijke alternatieven. Het toelatingsbeleid moet 
Europees aangescherpt worden met meer aandacht voor gezondheid, milieuschade en de 
effecten van de stapeling van middelen.
• In de akkerbouw stimuleren we gemengde teelt en grotere rotaties van gewassen, ook om de 
bodemgezondheid te verbeteren. De teelt van bloembollen en siergewassen wordt biologisch, 
met name om het gebruik van bestrijdingsmiddelen drastisch te verminderen.
• Biologische landbouw heeft veel voordelen en samenhang met de principes van 
kringlooplandbouw. In lijn met de Europese Green Deal zet D66 in op 25 procent biologisch 
landbouwareaal in 2030. 
• Er komt een specifieke subsidie voor jonge en biologische boeren om hen te helpen bij de 
transitie, bijvoorbeeld met certificeringskosten en omschakeling.
• De transitie waar de landbouw voor staat, is veelal een kennistransitie. D66 zet daarom in op 
ondersteuning van de toegankelijkheid en beschikbaarheid van onderwijs, kennis, innovatie en 
netwerken. Agrarische ondernemers die de omslag willen maken, komen in aanmerking voor 
aanvullende steunmaatregelen, zoals onafhankelijke adviesdiensten.
• De Europese landbouwsubsidies die Nederland zelf kan verdelen, gaan voortaan alleen naar 
boeren die stappen zetten naar kringlooplandbouw, biologische boeren en jonge boeren die de 
omschakeling willen maken. Of als inkomensondersteuning voor boeren die aan natuurbeheer 
doen of groenblauwe diensten leveren. In het volgende Europees Gemeenschappelijk 
Landbouwbeleid moet de generieke inkomenssteun in zijn geheel verdwijnen; alleen publiek 
geld voor geleverde publieke diensten. 
• We blijven het Agrarisch Natuur- en Landschapsbeheer (ANLb) doorontwikkelen, versterken de 
effectiviteit en voeren het Aanvalsplan Grutto uit.
• We bouwen het voor boeren dure systeem van verhandelbare fosfaat-, dier- en 
stikstofrechten af. Alle dierrechten vervallen per 2030 en worden omgezet naar een 
stikstofemissierechtensysteem met beperkte verhandelbaarheid; deze stikstofemissierechten 
gelden voor alle diercategorieën.  Nieuwe energie voor Nederland.161 | Verkiezingsprogramma D66 2023 – 2027                    De digitale versie lees je op d66.nl/verkiezingsprogramma
• De Nederlandse visserij kan zich beroemen op een lange traditie, maar verkeert momenteel in 
crisis, zeker waar het de kustvisserij in Europese wateren betreft. Toch zijn er mogelijkheden 
voor een duurzame visserij, zolang gewaakt wordt voor de uitputting van visbestanden. We 
reserveren in de Noordzee naast windmolenparken en beschermde natuurgebieden ook ruimte 
voor de visserij. We bieden vissers perspectief door innovatieve technieken mogelijk te maken. 
Aquacultuur op zee kan op termijn alternatieven bieden voor onze voedselvoorziening. D66 
steunt de ontwikkeling daarvan.
Een eerlijke prijs in de hele keten
Voedselketens zijn ingewikkelder en complexer geworden en hebben een ongekende invloed 
op wat en hoe we produceren en consumeren. Van boerenbank tot chemische gigant, van 
verwerkende industrie tot supermarkt; allemaal spelen zij een rol in wat er op ons bord 
terechtkomt. Langzaamaan beginnen deze partijen te verduurzamen. Dit gaat alleen nog veel 
te traag en boeren en consumenten blijven de dupe van ongelijke machtsverhoudingen en 
kostenoorlogen. Met de ongekende opgave voor ons, is het de rol van de overheid om de transitie 
naar een duurzaam voedselsysteem samen met de keten aan te jagen en te versnellen. Dit doen 
we door duidelijke, eenduidige spelregels voor de transitie op te zetten en ervoor te zorgen dat de 
race naar duurzaamheid loont door waardecreatie en een eerlijke prijs.
• We zorgen voor duurzaamheidsvoorwaarden op inkoop en bedrijfsvoering in de 
voedingsindustrie en supermarkten, zodat het gehele assortiment milieu- en diervriendelijk 
wordt, inclusief een eerlijke prijs. Een eerlijke prijs betekent dat de kosten voor de leefomgeving 
mee worden gewogen in de prijs van een product. Die kosten worden verdeeld over de keten en 
komen niet bij de boer terecht. 
• Er komt een duurzaamheidsstandaard in de keten die voldoet aan de voorwaarden van 
kringlooplandbouw. Zo ligt de verantwoordelijkheid niet alleen bij de boer of de consument, 
maar vooral bij de marktpartijen. 
• D66 wil een duurzaamheidsbijdrage voor landbouwproducten in rekening brengen bij de 
afnemers van boeren, zoals de verwerkende industrie en supermarketen. Deze marktpartijen 
krijgen korting op de heffing als zij vooruitlopen op de duurzaamheidsstandaard. De opbrengst 
ervan komt beschikbaar als omschakelingssubsidie voor biologische en kringloopboeren. Hierbij 
zal specifiek gekeken worden hoe jonge boeren hiervan kunnen profiteren. 
• Transparantie in de gehele keten is een randvoorwaarde voor duurzaamheid en een eerlijke 
prijs. D66 legt eisen voor transparantie over klimaat en milieu-impact door de keten wettelijk 
vast, met een vrijwillige transitieperiode. Nieuwe energie voor Nederland.162 | Verkiezingsprogramma D66 2023 – 2027                    De digitale versie lees je op d66.nl/verkiezingsprogramma
• D66 ziet een bijzondere kans in een circulaire economie waarbij gewassen en reststromen 
worden benut door de verwerkende industrie. Hiermee kunnen nieuwe verdienmodellen worden 
gecreëerd en dragen boeren bij aan het vergroenen van de industrie en aan bouwen met 
natuurmaterialen.
• Landbouw is erg beperkt in de toegang tot investeringen, technologie en markten. Dit beperkt 
mogelijkheden voor verduurzaming. D66 zet zich in voor nieuwe investeringsmogelijkheden 
voor boerenbedrijven buiten de gevestigde spelers om. Microkredieten of sociale investeringen 
via digitale platforms kunnen hierin een belangrijke rol spelen. 
• Voedsel is erg gevoelig voor prijsschokken. Dat hebben we vooral gemerkt tijdens de 
coronacrisis en de Russische inval in Oekraïne. We stellen een onderzoek in naar prijsbepaling 
van voedsel door de keten om zo beter in te kunnen grijpen bij extreme voedselinflatie. 
• Nederland is kampioen export; lang zijn we zelfs de tweede landbouwexporteur ter wereld 
geweest, na de Verenigde Staten. Dat is een knappe prestatie, maar daar betalen we nu 
allemaal de prijs voor. D66 zet zich in voor een handelsmodel waarin kwaliteit in plaats van 
kwantiteit de primaire motivatie is. Een handelsmodel waarin innovatie en duurzaamheid het 
Nederlandse keurmerk en uithangbord zijn.
Gezond en duurzaam, de makkelijke keus
Eten moeten we allemaal. We hebben allemaal onze eigen voorkeuren, smaken en mogelijkheden. 
Die keuze – wat we eten – wordt bepaald door veel verschillende factoren. Aanbod, prijs of zelfs 
kennis spelen allemaal een rol. Vaak hebben we eigenlijk minder invloed op wat we willen eten 
dan we doorhebben. Daar moet verandering in komen. Beschikbaarheid, toegang en keuzevrijheid 
moeten weer voorop staan. De gezonde en duurzame keus moet de makkelijke keus worden.
Als onderdeel van de Voedselvisie ontwikkelt de overheid een stappenplan gericht op gezonde, 
duurzame consumptie en vraag, om zo de synergie tussen perspectief voor boeren, voordelen 
voor volksgezondheid (preventie en niet-overdraagbare ziekten) en lagere milieudruk te 
stimuleren. Sturende duurzaamheidsmaatregelen aan de productiekant moeten gecombineerd 
worden met nieuwe marktkansen om zo een sneeuwbaleffect voor duurzaamheid te creëren. 
Daarin moet de overheid niet bepalen wat je eet, maar ervoor zorgen dat er meer keuzevrijheid is.
• Rijksinstanties geven het voorbeeld door tegen 2030 exclusief biologische of 
kringlooplandbouwproducten aan te schaffen. Dit wordt bij andere publieke aanbestedingen – 
bijvoorbeeld op andere bestuursniveaus, in de zorg en het onderwijs – ook aangemoedigd en Nieuwe energie voor Nederland.163 | Verkiezingsprogramma D66 2023 – 2027                    De digitale versie lees je op d66.nl/verkiezingsprogramma
Oost-Nederland
Oost-Nederland heeft een groot oppervlakte aan agrarische velden en de prachtigste 
natuur. Om de natuur te beschermen en boeren perspectief te bieden, zetten we in 
op een duurzame en natuur-inclusieve toekomst voor de landbouw. Dat vraagt om 
forse investeringen en een sterkere positie van boeren ten opzichte van de voedings- 
en levensmiddelenindustrie. D66 wil dat er perspectief is voor boeren én natuur. 
Nieuwe verdienmodellen voor boeren en de keten kunnen ontstaan door in te zetten 
op onder andere de circulaire en biobased economie, koolstofvastlegging of kortere 
ketens waarbij boeren direct leveren aan consumenten. Maar niet alleen de agrarische 
sector is aan zet om de stikstofuitstoot terug te brengen: ook de industrie zal de 
omschakeling moeten maken.  
Daarnaast investeren we in kennisregio’s en het onderwijs. Zo kunnen koplopers in 
Wageningen, Nijmegen en Enschede baanbrekend onderzoek blijven doen. Bedrijven 
worden beter geholpen, onder meer door stimuleringsfondsen effectiever in te zetten 
en met meer geld voor gerichte innovatie en digitalisering. We jagen het innovatieve 
mkb aan door de Regionale Ontwikkelingsmaatschappijen meer slagkracht te geven.
In de zorg houden regionale ziekenhuizen de basiszorg in de omgeving toegankelijk. 
Door in te zetten op meerjarige contracten en een intensievere samenwerking tussen 
de regionale ziekenhuizen, gespecialiseerde ziekenhuizen en Universitair Medisch 
Centrum, verstevigen we de positie van de regionale ziekenhuizen. Zo heeft iedereen 
goede basiszorg dichtbij.Nieuwe energie voor Nederland.164 | Verkiezingsprogramma D66 2023 – 2027                    De digitale versie lees je op d66.nl/verkiezingsprogramma
ondersteund door Europese of nationale richtlijnen. Dit zal het marktaandeel van biologische en 
kringlooplandbouw producten versterken. 
• Gezond en duurzaam eten moet betaalbaar zijn voor iedereen. De btw op groente, fruit 
verdwijnt, een heffing op vlees en zuivel financiert dat. 
• Te veel vlees is niet gezond en heeft veel effect op de leefomgeving. Er komt een verbod op 
kiloknallers. Dat betekent: maximaal 25 procent korting op vlees, zoals sinds kort ook geldt voor 
alcohol.
• D66 zet zich in om kweekvlees zo snel mogelijk in de supermarkt te krijgen.
• Mensen worden overweldigd door het aantal labels op producten. Een gestandaardiseerd 
duurzaamheidslabel zorgt ervoor dat mensen met zekerheid weten dat ze een duurzame 
aankoop doen. De overheid gaat met de sector een eenduidig kringloopkeurmerk realiseren. 
Daarnaast zet Nederland in op een geharmoniseerd Europees duurzaamsheidslabel.
• We gaan experimenteren met voedselraden om beleidsadviezen te geven over bijvoorbeeld 
het inkoopbeleid van gemeenten in de kantines van sportcomplexen. Hierdoor vergroten we de 
invloed van burgers op de lokale voedselomgevingen. 
• We worden overspoeld met reclames voor ongezonde producten zoals junkfood en alcohol. D66 
wil consumenten en met name kinderen beter beschermen tegen misleidende reclames over 
ongezonde producten en hiervoor richtlijnen opstellen. 
• 30 procent van al het voedsel wordt wereldwijd verspild. Dat moet anders, ook in Nederland. 
Nederland zal in 2030, 30 procent minder voedsel verspillen ten opzichte van 2020. D66 
wil hierbij inzetten op succesvolle en nieuwe initiatieven en kringloopoplossingen die 
nieuwe inkomsten kunnen bieden, bijvoorbeeld door veilige reststromen in te zetten voor 
diervoederproducten.  
Mooi Nederland
De natuur is van onschatbare waarde. Het is niet alleen een intrinsieke waarde, het 
is daadwerkelijk tastbaar. Ons voortbestaan is afhankelijk van de natuur, weerbare 
ecosystemen en een gezond milieu. Voor het voedsel dat we eten, de lucht die we inademen, 
het water dat we drinken, de grondstoffen en hulpbronnen die we gebruiken, en de 
ruimte voor wonen en recreatie. Het zijn de – soms onzichtbare – bouwstenen van onze 
samenleving. 
Toch hebben we te lang de natuur en het milieu verwaarloosd en als vrijblijvend beschouwd. Alle 
seinen staan op rood en de rek is eruit. Van watervervuiling tot bijensterfte, van ontbossing tot de 
plastic soep. Wereldwijd, maar ook in Nederland spelen we een gevaarlijk spel met onze toekomst. Nieuwe energie voor Nederland.165 | Verkiezingsprogramma D66 2023 – 2027                    De digitale versie lees je op d66.nl/verkiezingsprogramma
We doen simpelweg niet genoeg, terwijl de wetenschap duidelijk is. Dat geldt voor het klimaat, 
maar juist ook voor de natuur. Want het één kan niet zonder de ander, en ons gemeenschappelijke 
welzijn en welvaart zijn aan beide onlosmakelijk verbonden. Daarom moeten we onze relatie met 
de aarde herinterpreteren. 
Wel is er nog reden tot voorzichtig optimisme. De natuur heeft een ongekende veerkracht en de 
kansen liggen voor het oprapen. Waar een boer biologisch aan de slag gaat, zien we de bodem 
ongekend snel herstellen. Dieren met uitsterven bedreigd, keren na bescherming snel terug en 
brengen de biodiversiteit weer natuurlijk in balans. Beter beheerde duinen helpen ons water te 
zuiveren en bieden bescherming tegen een stijgende zeespiegel. Zorgen voor ecosystemen 
herstelt natuur én gemeenschappen. Dat hoeft niet altijd een natuurgebied te zijn; de natuur is 
altijd om ons heen. Groene wijken zijn beter bestand tegen hittegolven en bewezen beter voor 
onze (mentale) gezondheid. Natuurinclusief bouwen zorgt voor minder afhankelijkheid van dure 
energie. Groene industrie levert nieuwe banen op en betekent ook schonere longen. Een kleine 
verandering kan dus al veel betekenen. Maar het moet sneller en met meer sturing. 
D66 streeft daarom naar een duurzame samenleving, waar natuur en milieu in alle facetten van 
het leven een fundamentele rol spelen – van voedselproductie en woningbouw tot verdediging 
tegen een stijgende zeespiegel. Water, lucht, bodem en biodiversiteit zetten we op de eerste 
plaats als we keuzes moeten maken. Dat is uiteindelijk winst voor ons allemaal.
De natuur is van onschatbare waarde 
Het is goedkoper om de natuur in de eerste plaats te beschermen dan om de natuur later te 
herstellen. We gaan beiden doen, want we zijn al bijna te laat. Gelukkig zijn klimaatmaatregelen en 
de bescherming van de natuur twee kanten van dezelfde medaille. We zetten als D66 daarom in 
op maatregelen waar we de meeste vruchten van plukken als samenleving en die het effectiefst 
zijn in de race tegen de klok. 
• D66 staat voor behoud van Vogel- en Habitatrichtlijn en wil verscherpte invoering op korte 
termijn van de Europese Natuurherstelwet.
• Er komt een bindend internationaal akkoord voor biodiversiteit: een akkoord van Parijs voor de 
natuur. We bouwen dus verder aan het Kunming-Montreal Global Biodiversity Framework.  
 Nieuwe energie voor Nederland.166 | Verkiezingsprogramma D66 2023 – 2027                    De digitale versie lees je op d66.nl/verkiezingsprogramma
• D66 wil maatregelen treffen om in 2030 ten minste 20 procent van alle land- en zeegebieden te 
herstellen. In 2050 zullen alle ecosystemen in goede staat hersteld zijn. Daarbij geldt ook dat er 
geen verslechtering mag optreden.
• Naast stikstof is droogte een belangrijke oorzaak van achteruitgang, vooral op de zandgronden 
waar hydrologie de basis wordt voor het grondgebruik. Dit geldt ook voor de buffergebieden 
rondom Natura 2000-gebieden. Daarnaast wil D66 de grondwaterstand verhogen tot -0,30 
onder maaiveld in veenweidegebieden, onder meer om verdere verzakking van huizen tegen te 
gaan.
• De Nederlandse bodem is jaren verwaarloosd. D66 wil dat het de aandacht krijgt die het 
verdient en wil daarom een nieuwe nationale bodemstrategie om achteruitgang tegen te gaan 
en het op een duurzame manier te gebruiken. We gaan beter meten en strenger handhaven, 
waar de vervuiler betaalt. 
• De Nederlandse bossen worden voortaan als permanente bosecosystemen beheerd. Daarmee 
beschermen we de biodiversiteit, de vegetatie, de bosbodem en het bodemleven en neemt de 
vastgelegde hoeveelheid CO2 en natuurbeleving toe. Houtexploitatie door kaalkap doet dat 
allemaal niet en wordt daarom afgeschaft. 
• Exploitatie van bos vindt voortaan uitsluitend plaats door middel van selectieve uitdunning, het 
zogenoemde uitkapbeheer. De Wet natuurbescherming wordt daartoe aangepast.
• Om het zeeleven wereldwijd te beschermen, zijn we uitgesproken tegenstander van 
diepzeemijnbouw.
• De Waddenzee verdient onze extra aandacht. D66 wil een einde aan de bodem beroerende 
visserij en alle mijnbouw in de Waddenzee.
• De handhaving van natuurbescherming wordt versterkt, zowel op land als ter zee.
• We ondersteunen en handhaven ruimhartig en vroegtijdig maatregelen zoals wolfwerende 
rasters en kuddebewakingshonden om vee te beschermen. We investeren in goede voorlichting 
richting het publiek hoe je het beste kunt reageren als je een wolf tegenkomt. Zo kunnen wolf 
en mens goed samenleven.
Van het Groene Hart tot de hoge zandgronden
Natuurlijke processen bieden veel oplossingen en kansen. We kunnen er zelfs onze boterham 
mee verdienen. Maar dan moeten we ook echt omschakelen en de knop omzetten. Meer natuur 
is namelijk essentieel voor onze weerbaarheid en veerkracht. Daarnaast is het van belang 
dat we ook collectief verantwoordelijkheid nemen en zorgen voor het milieu. Want zonder die 
bouwstenen, is onze veerkracht ook weg Nieuwe energie voor Nederland.167 | Verkiezingsprogramma D66 2023 – 2027                    De digitale versie lees je op d66.nl/verkiezingsprogramma
• Rondom Natura 2000-gebieden komen bufferstroken. De breedte daarvan moet bepaald 
worden op basis van hydrologisch onderzoek en onderzoek naar verwachte aantallen 
recreanten en stikstofemissies.
• D66 wil meer natuur en pleit voor 50.000 hectare extra natuur in 2030 ten opzichte van nu 
en 160.000 hectare extra natuur in 2040. 30 procent van de Noordzee wordt beschermd 
natuurgebied. Ons typisch Hollandse landschap kent bijvoorbeeld kilometers dijken en 
wegbermen die we makkelijk kunnen inzetten voor de biodiversiteit. In delen van de extra 
natuur richten we ons niet op bepaalde soorten, maar laten we de natuur haar gang gaan: 
rewilding. Natuurlijke processen krijgen hier volop de ruimte.
• We gaan de groenblauwe dooradering tot minstens 10 procent uitbreiden in het landelijk gebied. 
Doel is om natuur en landschap weerbaarder te maken en bij te dragen aan doelbereik van 
natuur in Nederland. 
• D66 wil steden vergroenen. Dit draagt bij aan de leefbaarheid en verkoeling in de steeds 
warmere zomers. Daarom zetten wij in om in 2040 drie procent van het totale stedelijk gebied in 
Nederland natuur te laten zijn en dat tot 5 procent te verhogen in 2050. 
• We maken ruimte voor natuur van gebieden met arme, dalende en verzilte grond. Deze 
gebieden zijn het minst interessant voor landbouw, terwijl de reguliere landbouw er de meeste 
milieuschade veroorzaakt.
• D66 heeft aan de basis gestaan voor de huidige aanpak van de nationale parken en zal zich 
hiervoor blijven inzetten. Hetzelfde geldt voor de natuur in het Caribisch gebied: deze verdient 
een versterkte bescherming.
Een waardige omgang met dieren  
Dieren hebben recht van bestaan, los van hun betekenis of monetaire waarde voor de mens. Veel 
dieren in ons land krijgen niet de zorg die ze verdienen. Ze worden geconfronteerd met urenlange 
transporten, stalbranden, misstanden in slachthuizen en illegale handel. Ook komt het nog te vaak 
voor dat honden, katten en andere (huis)dieren onder slechte omstandigheden moeten leven. 
Bovendien neemt de leefruimte voor (wilde) dieren gestaag af. D66 wil een waardige omgang met 
alle dieren in ons land.  
 Nieuwe energie voor Nederland.168 | Verkiezingsprogramma D66 2023 – 2027                    De digitale versie lees je op d66.nl/verkiezingsprogramma
• Wij willen de juridische status van dieren versterken. D66 wil dieren voor de wet erkennen en 
vindt dat we respectvol en zorgzaam met onze biotische (en abiotische) omgeving moeten 
omgaan en vanuit die gedachte moeten inzetten op een dierwaardig bestaan voor alle dieren.
• D66 wil toe naar een dierwaardige veehouderij. Dat houdt in dat dieren aan hun natuurlijke 
behoeftes kunnen voldoen zoals buiten bewegen, omgang met soortgenoten en dat er geen 
fysieke ingrepen meer worden gedaan. 
• Om dierenwelzijn te garanderen zetten we in op onafhankelijke controles, aangescherpte 
normen en de inzet van technologie. Denk hierbij aan versterking van de Nederlandse Voedsel- 
en Warenautoriteit, stalnormen zodat stalbranden minder voorkomen, zorgen dat dieren kunnen 
vluchten voor het geval de nood toeslaat, en het gebruik van slimme camera’s in slachthuizen.
• We dagen de wetenschap uit om dierproeven niet meer als gouden standaard te nemen. Bij de 
financiering van onderzoeksvoorstellen moet gecontroleerd worden of onderzoek met dieren 
echt nodig is. Daarnaast moeten juridisch beklemmende drempels worden weggenomen zodat 
de wetenschap, de financiering en de regelgeving eenduidig zijn.
• Jaarlijks worden er grote hoeveelheden dieren gedood uit naam van schadebestrijding. We 
zetten in op de preventie van schade om te voorkomen dat we achteraf grote aantallen dieren 
moeten doden. Er wordt intensief samengewerkt met diverse kennisinstituten op het gebied  
van dierplaagbeheersing om de overlast en dierenleed te voorkomen. Het gebruik van gif wordt 
zoveel mogelijk teruggebracht om te voorkomen dat dit ons ecosysteem belast.
• Wij willen de illegale handel in wilde dieren stoppen en we gaan de vernietiging van 
leefgebieden tegen. Op Schiphol en in de Rotterdamse haven moet meer gespeurd worden 
naar de smokkel van wilde dieren en komen er hogere straffen voor de illegale handel in planten 
en dieren en we ontnemen criminelen winsten. Er moet een Europese richtlijn komen voor 
opvangcentra van wilde dieren, met kwaliteitsstandaarden en financiële steun.
• We introduceren een ombudsman voor dieren. Deze ombudsman heeft de bevoegdheid om 
gevraagd en ongevraagd te onderzoeken of de overheid en andere instellingen zich houden 
aan de wet- en regelgeving rondom dierenwelzijn. Waar dit niet gebeurt, doet de ombudsman 
zwaarwegende aanbevelingen.  
De stem van de Waddenzee
Natuur en dieren hebben recht van bestaan, los van hun betekenis of monetaire waarde voor 
de mens. Om de natuur en haar soorten werkelijk te beschermen, willen wij ze rechten geven. 
Wettelijke erkenning voorkomt niet alleen toekomstige maatschappelijke kosten gerelateerd aan 
ecologische uitdagingen, maar ook significante economische verliezen, zoals de €28 miljard 
veroorzaakt door de stikstofcrisis.Nieuwe energie voor Nederland.169 | Verkiezingsprogramma D66 2023 – 2027                    De digitale versie lees je op d66.nl/verkiezingsprogramma
• D66 wil de natuur een stem geven. Dat doen we door de rechten van de natuur te erkennen.
• Concreet doen we dit door specifieke natuurgebieden, zoals de Waddenzee en de 
Deltawateren, rechtspersoonlijkheid te geven, onder andere naar het Spaans model. Door 
gebieden rechten te geven, krijgen ze via vertegenwoordigers de mogelijkheden om schade te 
verhalen voor herstel, wordt het procesbelang gegarandeerd en worden ze een gelijke actor 
in beslissingen. Met die erkenning wordt duidelijk gezegd dat de natuur geen voorwerp is en 
bescherming verdient. 
• D66 ondersteunt maatschappelijke initiatieven die strijden voor rechten voor de natuur, zoals de 
campagne ‘Maas in de Wet’. 
• We introduceren een ombudsman voor natuur. Deze ombudsman heeft de bevoegdheid om 
gevraagd en ongevraagd te onderzoeken of de overheid en andere instellingen zich houden 
aan de wet- en regelgeving rondom het in stand houden en verbeteren van natuur. Waar dit niet 
gebeurt, doet de ombudsman zwaarwegende aanbevelingen.
• We bereiden ons voor op het scenario waarbij de zeespiegel verder stijgt en de huidige 
kustbescherming niet langer voldoet. We starten daarom vóór 2027 met minimaal één 
proefproject voor nieuwe vormen van kustbescherming, zoals een brede dijk en/of eilanden met 
verschillende functies voor de Zeeuwse kust.
• Er komt een positieflijst voor vogels en reptielen en er komt een einde aan het vermaak met 
(wilde) dieren zoals het houden en gebruiken van dolfijnen en walrussen voor shows.
Goed en genoeg water
Water is misschien wel de belangrijkste grondstof die we hebben, maar onze waterkwaliteit 
bungelt onderaan Europese lijstjes. De Europese Kaderrichtlijn Water schrijft voor dat het 
Nederlandse oppervlaktewater uiterlijk in 2027 aan bepaalde eisen moet voldoen ten behoeve van 
de natuur en gezondheid van mensen. Momenteel voldoet slechts 1 procent van ons water aan die 
eisen. Dat betekent dat vrijwel al onze drinkwaterbronnen en natuur te maken hebben met water 
dat niet schoon genoeg is. Daarnaast loopt Nederland een serieus risico op een drinkwatertekort 
in 2030. De oorzaak hiervan is een combinatie van minder water dat beschikbaar is – onder 
andere door grondwateronttrekkingen en klimaatverandering – en een te hoog verbruik. D66 wil 
ervoor zorgen dat er ook na 2030 nog genoeg drinkwater is voor iedereen. 
D66 wil dat Nederland zich maximaal inspant om aan de Kaderrichtlijn Water te voldoen.
 Nieuwe energie voor Nederland.170 | Verkiezingsprogramma D66 2023 – 2027                    De digitale versie lees je op d66.nl/verkiezingsprogramma
• We brengen de wet- en regelgeving voor het gebruik van mest en bestrijdingsmiddelen in lijn 
met de doelen van de Kaderrichtlijn Water. In de praktijk betekent dat minder gebruik van mest 
en bestrijdingsmiddelen. 
• Toenemend medicijngebruik zorgt ook voor vervuiling. We maken medicijnproducenten 
medeverantwoordelijk voor het voorkomen van vervuild water en zorgen ervoor dat de 
rioolwaterzuiveringsinstallaties nog beter gaan zuiveren. 
• Talloze fabrieken lozen vervuild en verwarmd water. We zorgen ervoor dat alle 
lozingsvergunningen worden geactualiseerd, waarbij de doelen van de Kaderrichtlijn Water als 
hard uitgangspunt dienen.
• D66 wil naar een eerlijke belasting op leidingwater door het afschaffen van het maximumtarief. 
Iedereen, ook grootverbruikers gaan dan betalen naar gebruik. Zo gaan we verspilling tegen.
Zuidwest-Nederland  
Voor D66 is het belangrijk dat zowel steden als dorpen goed bereikbaar zijn. Dit 
geldt ook in Zuid-Holland en Zeeland. D66 wil knelpunten aanpakken, ook in wet- en 
regelgeving, en investeren in meer en beter openbaar vervoer in deze regio’s. We 
introduceren het klimaatticket in het OV: een ticket waarmee je buiten de spits voor 
een vast bedrag met al het openbaar vervoer kan reizen. Op deze manier wordt reizen 
met het openbaar vervoer toegankelijk voor meer mensen. 
D66 wil meer natuur en pleit voor 50.000 hectare extra natuur in 2030 ten opzichte 
van nu en 160.000 hectare extra natuur in 2040. Dertig procent van de Noordzee 
wordt beschermd natuurgebied. Ons typische Hollandse landschap kent bijvoorbeeld 
kilometers dijken die we makkelijk kunnen inzetten voor de biodiversiteit. 
Ook het probleem van woningtekorten pakken we aan. Vaste huurcontracten worden 
de norm en woondiscriminatie gaan we actief tegen. Voor mensen die een huis kopen, 
moeten alle inkomsten kunnen worden meegenomen in berekening van de hypotheek. 
Het is belangrijk om, vooral in dorpen, te focussen op voldoende woningen voor 
jongeren. We willen dit doel bereiken door aan de ene kant een doorbouwfonds in 
te stellen om de bouw van woningen op gang te houden en aan de andere kant door 
bijvoorbeeld splitsen of optoppen meer woningen te creëren in bestaande gebouwen.Nieuwe energie voor Nederland.171 | Verkiezingsprogramma D66 2023 – 2027                    De digitale versie lees je op d66.nl/verkiezingsprogramma
• Er komt een publiekscampagne over het belang van voldoende schoon water en manieren 
waarop mensen daarvoor kunnen zorgen.
• Ook mensen kunnen zuiniger omgaan met drinkwater. Zo is het eigenlijk gek dat we het toilet 
doorspoelen met drinkwater. We passen de bouwregelgeving zo aan, dat we waterbewuster 
gaan bouwen, waarbij het toilet wordt doorgetrokken met eerder verbruikt water. Ook wordt 
nieuwbouw waar mogelijk opgeleverd met een regenwaterton en een groen dak. 
• We stellen een subsidie beschikbaar voor mensen die in hun bestaande huis een 
grijswatersysteem willen aanleggen. We steunen innovaties voor het uitbreiden van onze 
drinkwaterbronnen, bijvoorbeeld het ontzilten van zeewater voor consumptie of industrieel 
gebruik. 
Brede rivieren door oneindig laagland
Nederland heeft eeuwenlang strijd gevoerd tegen het water: tegen de zee, tegen hoge rivieren 
en tegen drassige gronden. Ons watersysteem is daardoor eenzijdig ingericht: al het water moet 
zo snel mogelijk naar zee. Door klimaatverandering verandert die strijd. We krijgen te maken met 
langere periodes van weinig neerslag en korte periodes van extreme neerslag. Onze nieuwe strijd 
wordt mét het water: hoe zorgen we ervoor dat we droge voeten houden, terwijl we voorkomen 
dat we te weinig water hebben voor onze drinkwatervoorziening en natuur? D66 wil dat  voor 
elkaar krijgen.
• We verhogen het grondwaterpeil in veenweidegebied en rondom Natura 2000-gebieden. 
Het grondwater wordt op heel veel plaatsen in Nederland kunstmatig laag gehouden ten 
behoeve van de landbouw. Dat is slecht voor de bodem, voor de natuur én zorgt ervoor dat 
broeikasgassen die in de grond liggen opgeslagen, in de lucht komen. 
• We maken alle grondwaterputten vergunningsplichtig. Er zijn momenteel honderden 
grondwaterputten die niet geregistreerd staan. Met die putten wordt grondwater onttrokken, 
vooral voor de landbouw. Door alle grondwaterputten vergunningsplichtig te maken, kunnen we 
sturen op de omvang en voorkomen dat er te veel grondwater wordt gebruikt.
• Grondwater is op sommige momenten schaars. Op die momenten geven we prioriteit aan 
maatschappelijke belangen zoals de drinkwatervoorziening en natuur. 
• We hebben meer ruimte nodig om water op te slaan. Door ruimte aan te wijzen voor 
wateropslag (buffers) kunnen we het water beter beheren: opslaan bij te veel water, gebruiken 
bij tekorten. We kijken zowel naar ruimte in het buitengebied, als in stedelijk gebied.  Nieuwe energie voor Nederland.172 | Verkiezingsprogramma D66 2023 – 2027                    De digitale versie lees je op d66.nl/verkiezingsprogramma
• We nemen maatregelen in de landbouw die ervoor zorgen dat water beter wordt vastgehouden 
in de bodem. Zo willen we dat er op gronden waar water makkelijk wegspoelt geen gewassen 
worden geteeld die water slecht vasthouden. Ook stoppen we waar mogelijk met het jaarlijks 
opnieuw inzaaien van gras, zodat de grassen dieper kunnen wortelen en zo meer water 
vasthouden.
• Nederland is een wereldwijde inspiratie voor de omgang met water. Onze dammen en dijken 
zijn een visitekaartje. Toch gaat het soms mis, zoals bij de overstromingen in 2021 in Limburg. 
We blijven inzetten op het verbeteren van de bescherming tegen wateroverlast zodat het water 
onze vriend blijft, en nooit meer onze grootste vijand wordt. We maken daarbij gebruik van 
natuurlijke oplossingen in lijn met de filosofie van Ruimte voor de Rivier.
• We bereiden ons voor op het scenario waarbij de zeespiegel verder stijgt en de huidige 
kustbescherming niet langer voldoet. We starten daarom vóór 2027 met minimaal één 
proefproject voor nieuwe vormen van kustbescherming, zoals een brede dijk en/of eilanden met 
verschillende functies voor de Zeeuwse kust.
Een schoon land
Een schone omgeving is onmisbaar voor onze gezondheid en welvaart. Grenzen aan de uitstoot 
zijn nodig als we voor alle Nederlanders frisse lucht, schoon water, schone grond en een rustige 
nacht zonder lawaai willen. Medicijnresten moeten afgevangen worden. We willen milieuschade 
voorkomen, in plaats van achteraf oplossen. Het toepassen van giftige stoffen die niet afbreken in 
de natuur moet zoveel mogelijk voorkomen worden.
• Milieuschade nemen we mee in de prijs: milieubelastende effecten van productie en consumptie 
worden nog onvoldoende in rekening gebracht. De uitstoot van schadelijke stoffen moet 
worden meegenomen in de prijzen van producten, zodat duurzame producten zich kunnen 
onderscheiden. Hiervoor ontwikkelen we een beleidslijn die tot en met 2030 in toenemende 
mate milieuschades in Nederland beprijst.
• We willen intensiever en strenger handhaven op milieuregelgeving. Dit gaat gepaard met extra 
capaciteit voor handhavingsautoriteiten.
• Er komt een nationale aanpak PFAS inclusief: een Europees PFAS-verbod, inzet op een 
wereldwijd PFAS-verbod, aangescherpte vergunningseisen, een nationaal overzicht van 
vergunningen om PFAS te lozen en of uit te stoten, een aanpak voor veilige verwerking 
van PFAS-houdend afval en het verhalen van kosten van de schade voor de gezondheid, 
leefomgeving en economie op de vervuiler. Nieuwe energie voor Nederland.173 | Verkiezingsprogramma D66 2023 – 2027                    De digitale versie lees je op d66.nl/verkiezingsprogramma
• Meer voorzorgsmaatregelen bij giftige stoffen: We maken het voor omgevingsdiensten mogelijk 
een minimalisatieplicht op te leggen voor potentieel zeer zorgwekkende stoffen. 
• Een schone lucht is niet vrijblijvend. Ons doel is om in 2030 de gezondheidsschade als gevolg 
van luchtkwaliteit te halveren. Daarom stellen we deelname aan het Schone Luchtakkoord 
verplicht en worden er bindende doelen opgenomen voor verbetering van de luchtkwaliteit, 
waarbij de WHO-normering leidend wordt.
• Naast bodem, lucht en water is ook geluidshinder een belangrijk milieuprobleem. Daarom 
komt er een geluidsakkoord. Deelnemende gemeenten en provincies zetten zich in voor het 
tegengaan van geluidsoverlast. 
• Inwoners worden met het huidige toezicht en handhavingssysteem onvoldoende beschermd 
tegen ernstige gezondheidsgevolgen van economische activiteiten, bijvoorbeeld door 
(secundair) fijnstof. Het VTH-stelsel wordt zo aangepast dat niet de economische activiteit 
maar de gezondheid van de omgeving het uitgangspunt is. 
• D66 wil omwonende beter beschermen en zal daarom de normen voor geuroverlast 
aanscherpen op basis van wetenschappelijke inzichten.Nieuwe energie voor Nederland.174 | Verkiezingsprogramma D66 2023 – 2027                    De digitale versie lees je op d66.nl/verkiezingsprogrammaEen energieke 
democratie: 
Bestuur, 
rechtsstaat en 
veiligheid.Hoofdstuk 5Nieuwe energie voor Nederland.175 | Verkiezingsprogramma D66 2023 – 2027                    De digitale versie lees je op d66.nl/verkiezingsprogrammaWAT ZIEN WE 
Een sterke democratie heeft vernieuwing nodig. Democratie is als computersoftware: stel 
je de updates te lang uit, dan crasht het systeem. In landen als Polen en Hongarije staat de 
democratie zichtbaar onder druk. Van voorbeelden uit het verleden leren we dat de democratie 
niet altijd vanzelfsprekend is. Ook in het Nederland van vandaag neemt de druk toe. In een 
steeds digitaler wordende wereld dreigen de kansen van technologie te bezwijken onder de druk 
van de bedreigingen. Criminelen en buitenlandse mogendheden maken gebruik van onze open 
samenleving om die te beïnvloeden waardoor onze rechtsstaat wordt bedreigd. En steeds minder 
mensen weten hun weg in onze democratie te vinden. Om de democratie en de rechtsstaat te 
beschermen moeten we in blijven zetten op haar waarden: inspraak en inclusiviteit, maar ook 
verantwoording en tegenmacht. 
WAT WILLEN WE 
De vernieuwing zit niet alleen in de instituties, maar ook in de manier waarop we ons binnen 
het systeem gedragen. Dat moet anders. Dat geldt voor zowel de overheid als de samenleving. 
Geen enkele democratie is bestand tegen haatzaaien, polariseren en het opzettelijk verspreiden 
van desinformatie. Eerlijkheid, transparantie en toegankelijkheid moeten weer het uitgangspunt 
worden. Er moet weer ruimte komen voor inspraak, initiatieven en experimenten. Voor het voeren 
van het goede gesprek. 
Belangrijke, kostbare instituties van de rechtsstaat beschermen ons tegen willekeur van de macht, 
discriminatie en het recht van de sterkste. Ze zorgen ervoor dat de overheid zich aan haar eigen 
regels moet houden en dat misdadigers hun straf niet kunnen ontlopen. Voor een rechtvaardige 
samenleving is een goed uitgeruste rechtspraak een onmisbare steunpilaar. Voorwaarde is dat 
deze voor iedereen moet werken. Want alleen dan kun je je veilig voelen. En alleen als je je veilig 
voelt ben je vrij om te zijn wie je wilt zijn. 
Door een actieve rol te nemen als overheid kunnen de kansen van digitalisering de boventoon 
voeren en ons helpen in het vinden van oplossingen op het gebied van duurzame energie, zorg en 
de krapte op de arbeidsmarkt. En door letterlijk en figuurlijk regio’s in Nederland weer met elkaar 
te verbinden, weten we verschillen te overbruggen. 
 
 
 Een energieke democratie:  
Bestuur, rechtsstaat en veiligheidNieuwe energie voor Nederland.176 | Verkiezingsprogramma D66 2023 – 2027                    De digitale versie lees je op d66.nl/verkiezingsprogramma
WAT DOEN WE  
• We investeren in het onderlinge gesprek. Tussen inwoners en overheid en tussen inwoners 
onderling. Door te luisteren en ruimte te maken voor ideeën en initiatieven. We investeren in 
de uitvoering, zodat de overheid ook kan leveren. En we herstellen fouten uit het verleden. Bij 
regelingen en subsidies wordt vertrouwen het uitgangspunt. Ook stoppen we met het door de 
overheid in hoger beroep gaan bij rechtszaken tegen haar burgers.
• We verlagen de leeftijd waarop je mag stemmen naar 16 jaar, breiden de Tweede Kamer uit naar 
minstens 260 leden en zetten het Burgerforum Klimaatberaad door. 
• We versterken de hele keten van de rechtspraak. Van politie tot openbaar ministerie, rechters en 
het gevangeniswezen. We vergemakkelijken de toegang tot het recht, door het verder verlagen 
van de griffierechten en het versterken van de positie van de sociale advocatuur, waardoor het 
recht ook weer van iedereen wordt. 
• We investeren stevig in de jeugdbescherming. Juist daar moet de overheid leveren. Het 
beschermen van de kwetsbaren in de samenleving is een kerntaak van de overheid die nu 
onvoldoende wordt ingevuld. We richten ons daarbij op de positie van zowel het kind als de 
ouders. 
• We investeren in de digitale overheid, zodat we met elkaar grip houden op wat er in onze 
digitale wereld gebeurt.Nieuwe energie voor Nederland.177 | Verkiezingsprogramma D66 2023 – 2027                    De digitale versie lees je op d66.nl/verkiezingsprogrammaEen sterke democratie is een democratie waarin alle inwoners zich vertegenwoordigd 
voelen. Waar iedereen kan en wil meepraten én meebepalen. Dat vraagt om een overheid die 
niemand uitsluit, die het gesprek aangaat, toegankelijk is, kennis deelt en mensen met elkaar 
verbindt, maar ook een overheid die eerlijk is over gemaakte keuzes. Een overheid waar 
ruimte is voor initiatieven van inwoners; een overheid die een gezamenlijke zoektocht aan 
durft te gaan. 
 
Maar ook een overheid die levert, die doet wat ze zegt en zegt wat ze doet. Die eerlijk is en 
transparant. Die toegankelijk is en aanspreekbaar. Een overheid die ervoor zorgt dat alle belangen 
worden gewogen. Die luistert en levert. Die werkt mét inwoners, vóór inwoners. Democratie is 
hierbij nooit af, we zullen moeten blijven zoeken naar nieuwe wegen, naar nieuwe kanalen naar de 
macht. 
 
Luisteren
 
Veel inwoners hebben ideeën over hun eigen leefomgeving. Ze hebben inhoudelijke kennis en 
weten beter dan wie dan ook hoe beleidskeuzes doorwerken in de dagelijks praktijk. Daarom 
begint een sterkere democratie bij een overheid die luistert en openstaat voor nieuwe ideeën. Die 
mensen verbindt en alle belangen hoort en afweegt – ook die belangen die niet aan tafel zitten en 
ook van de stille stem. Die zorgt voor goede informatie en een oprecht gesprek. 
 
• Iedereen heeft recht op begrijpelijke taal van de overheid. We leggen vast in de wet dat 
communicatie vanuit de overheid begrijpelijk moet zijn en dat besluiten duidelijk uitgelegd 
worden. 
• Om iedereen de mogelijkheid te geven mee te praten, komen de belangrijkste Kamerstukken 
beschikbaar in eenvoudig Nederlands. 
• Er komen digitale en fysieke overheidsloketten (bijvoorbeeld in bibliotheken of gemeentehuizen) 
waar inwoners terechtkunnen met vragen aan de overheid: van inhoudelijke vragen tot hulp 
bij het invullen van formulieren of het aanvragen van ondersteuning. Elke gemeente krijgt 
tenminste één overheidsloket. 
• Op enkele grote thema’s organiseren we permanente burgerfora, te beginnen met het 
Klimaatberaad. De samenstelling van een forum bepalen we door loting en verandert na 
een bepaalde periode. Daarnaast wil D66 experimenteren met incidentele burgerfora voor 
specifieke vraagstukken.  Een overheid die werkt voor mensenNieuwe energie voor Nederland.178 | Verkiezingsprogramma D66 2023 – 2027                    De digitale versie lees je op d66.nl/verkiezingsprogramma
• De overheid komt vaker naar de burger toe. Daarom organiseren we vaste spreekuren van 
bewindspersonen en Kamercommissies door het hele land. Ook wil D66 dat de overheid vaker 
op pad gaat waar de inwoners al zijn, in plaats van dat we inwoners bij inspraak altijd naar de 
overheid laten komen. 
• Wij willen dat doelgroepenbeleid altijd samen met de doelgroep wordt ontwikkeld, zodat de 
praktijkervaringen vanaf dag één onderdeel zijn de totstandkoming van beleid.
• In elke gemeente komt een lokale gehandicaptenraad. Om zo te borgen dat hun specifieke 
belangen worden meegenomen in het maken, uitvoeren en evalueren van gemeentelijk beleid.
Leveren
 
De overheid is eerlijk over wat ze wel en niet kan doen. Dit vraagt om een nieuwe houding en 
nieuw gedrag. Om een overheid die inclusief, open, transparant en integer is. Waar mensen weer 
centraal staan en waar een foutje in een formulier niet onmiddellijk wordt bestraft. En waar onze 
volksvertegenwoordigers tijd krijgen om met aandacht hun wetgevende en controlerende taak 
goed in te vullen. 
 
• D66 wil in de overheidsdienstverlening meer ruimte voor contact tussen de inwoners en de 
uitvoeringsorganisaties, zoals de Belastingdienst en het UWV. De medewerkers van deze 
organisaties moeten meer ruimte krijgen voor het uitoefenen van hun vakmanschap. Zo moet 
iedereen die dat wenst de mogelijkheid hebben om contact te hebben met een persoon en niet 
met een chatbox. 
• De komende jaren moet worden geïnvesteerd in de verbetering van de ICT en worden ingezet 
op het verminderen van de complexiteit in wet- en regelgeving. Op die manier kan gemakkelijker 
maatwerk worden geleverd en het toeslagensysteem worden hervormd. 
• We passen de Algemene Wet Bestuursrecht aan om de overheid meer in dienst te stellen 
van de inwoner, de menselijke maat in het bestuurs(proces)recht te vergroten en de 
rechtsbescherming van burgers te versterken. 
• Op alle overheidsniveaus onderzoeken we in hoeverre de inwoner centraal staat bij 
beleidsvorming en besluitvorming. Hierbij is specifiek aandacht voor jongeren. 
• Vergissen is menselijk en dus hoort bij een menselijke overheid ook het recht op vergissen. 
Een fout in een formulier zou niet per se moeten betekenen dat iemand alle rechten op 
ondersteuning verliest.  
 Nieuwe energie voor Nederland.179 | Verkiezingsprogramma D66 2023 – 2027                    De digitale versie lees je op d66.nl/verkiezingsprogramma
• In de afgelopen decennia zijn beleid en uitvoering gescheiden werelden geworden. Problemen 
in de uitvoering worden aangepakt met meer beleidsmakers. Uitvoering moet weer meer 
centraal staan. Beleid geeft daarbij kaders en is ondersteunend. Nieuw beleid moet altijd tot 
stand komen met de organisaties die het werk doen, bij overheden en andere partners, zodat 
het uitvoerbaar is en werkt voor mensen.
• Er moet weer tijd en aandacht terugkomen in de Tweede Kamer voor wetgevingsprocessen. 
Kamerleden kunnen hierbij ondersteund worden door bij complexe wetgeving gezamenlijk 
voorbereidend onderzoek te doen in de Kamercommissie. Naast de uitvoeringstoets aan 
de voorkant wil D66 dat er ook een invoeringstoets komt een jaar na inwerkingtreding en 
een evaluatietoets na een vooraf bepaald aantal jaren. Hierbij kunnen hoorzittingen met 
belanghebbenden ervoor zorgen dat maatschappelijke signalen eerder de Kamer bereiken. 
• Van politici tot vertegenwoordigers in de rechtsketen, van zorgmedewerkers en politieagenten 
tot journalisten en baliemedewerkers bij uitvoeringsorganisaties. Het bedreigen en beledigen 
van degenen die voor ons land aan het werk zijn, is voor D66 onacceptabel. Het ondermijnt de 
democratie en vormt een bedreiging voor de waarden waar wij als Nederland voor staan. Een 
overheid die levert is ook een overheid die staat voor zijn mensen en te allen tijde zorgt voor 
een veilige werkomgeving. 
Vertrouwen
Veel overheidsbeleid is momenteel gebaseerd op wantrouwen. Het aanvragen van bijvoorbeeld 
toeslagen en zorg is daardoor nodeloos ingewikkeld en ontoegankelijk. Niet alleen gaat 
onevenredig veel geld op aan fraudebestrijding, maar het benadeelt ook het gros van de mensen 
dat van goede wil is. D66 wil vertrouwen weer het uitgangspunt maken van beleid. Vertrouwen 
vraagt om wederkerigheid: een overheid die inwoners vertrouwt, legt een basis voor vertrouwen in 
de overheid. 
• Bij regelingen en subsidies is vertrouwen het uitgangspunt. Dat betekent minder bewijsmateriaal 
aanleveren, minder controles, maar hogere boetes bij opzettelijke fraude. 
• D66 wil dat de overheid niet langer in hoger beroep gaat bij rechtszaken tegen haar eigen 
inwoners. Als er onduidelijkheid is over de uitleg van de regels kan de overheid een alternatieve 
procedure starten om helderheid te krijgen, zonder dat dit rechtsgevolgen heeft voor de burger.  
 Nieuwe energie voor Nederland.180 | Verkiezingsprogramma D66 2023 – 2027                    De digitale versie lees je op d66.nl/verkiezingsprogramma
• We maken het voor bedrijven en burgers eenvoudiger om subsidies en vergunningen aan te 
vragen. De verantwoordingsplicht maken we mede afhankelijk van de hoogte en impact van een 
subsidie of vergunning. 
Herstellen
 
Grote groepen inwoners zitten klem in systemen en procedures, vaak met zeer vergaande 
gevolgen. De meest in het oog springende voorbeelden zijn het toeslagenschandaal en de 
gaswinning in Groningen. Erkennen dat iets nooit had mogen gebeuren, is wat D66 betreft dan 
ook bij lange na niet voldoende. De overheid heeft dan naast de taak om te herstellen ook een 
ereschuld. 
• Na de parlementaire enquête aardgaswinning Groningen is er met de afspraken in ‘Nij begun’ 
een begin gemaakt met het herkennen, herstellen en het creëren van een nieuw perspectief 
voor Groningen. Voor D66 is dit het begin van de afspraken voor de komende jaren. Groningers 
hebben koste wat het kost recht op een veilig huis. Om die reden moet er volop doorgegaan 
worden met het herstellen van schade en zo snel mogelijk versterken van huizen. Mochten er 
tijdens de uitvoering van de plannen onvoorzien problemen ontstaan die de uitvoering in de 
weg staan, dan maken we hiervoor middelen vrij om deze op te lossen. 
• Met het definitief dichtdraaien van de gaskraan is een belangrijke oorzaak van de problemen 
weggenomen, maar de effecten van de gaswinning zullen nog jarenlang merkbaar zijn. Het Rijk 
heeft om die reden, zoals ook eerder al is vastgelegd in het Nationaal Programma Groningen, 
ook de komende jaren nog de taak om rekenschap te geven aan de bijzonder positie van 
Groningen. D66 wil om die reden ook vasthouden aan een aparte bewindspersoon voor 
Groningen.
• Bij de hersteloperatie voor het toeslagenschandaal moeten getroffen ouders en hun kinderen 
sneller duidelijkheid krijgen over de bedragen waar zij recht op hebben. Dit geeft hun de rust 
om hun leven weer op te pakken. De leefwereld van de ouders en kinderen moet daarbij leidend 
zijn, niet de systeemwereld van de overheid. 
• De huidige werkwijze met de Commissie Werkelijke Schade werkt niet goed. Het duurt 
te lang, en ouders en kinderen moeten te veel uitleggen en verdedigen dat zij grote 
(emotionele) schade hebben geleden. D66 is daarom voorstander van het werken met 
normbedragen om benadeelde gezinnen te compenseren met onder andere vaste 
vergoedingen voor vaker voorkomende schade (zoals scheidingen). Ook kan het werken met 
vaststellingsovereenkomsten helpen om ouders sneller duidelijkheid te geven. Uiteraard onder 
begeleiding van de juiste rechtshulp. Nieuwe energie voor Nederland.181 | Verkiezingsprogramma D66 2023 – 2027                    De digitale versie lees je op d66.nl/verkiezingsprogramma
• Breder wordt op steeds meer plekken zichtbaar dat mensen niet voldoende beschermd zijn 
geweest door de overheid, of tegen de overheid. Denk aan Chemours, omwonenden van Tata 
Steel, het werken met Chroom-6 bij Defensie en bij een project voor mensen in de bijstand in 
Tilburg. In al deze situaties geldt dat het leed en de schade veel verder gaat dan financieel, 
en eigenlijk amper goed hersteld kan worden. Het belangrijkste is dat de overheid hier 
milder, menselijker en makkelijker op handelt en daarbij probeert mensen zo snel als mogelijk 
duidelijkheid te geven.
 
Sterke democratische instituten
 
Een nieuwe politiek heeft niet alleen een nieuwe houding nodig, maar ook andere spelregels. 
Te veel mensen hebben minder invloed op de macht in Den Haag dan we in een democratie 
mogen verwachten. Vernieuwen van onze democratie blijft dan ook noodzakelijk. Met 
referenda, burgerfora en andere initiatieven zorgen we voor directe inspraak op ons 
nationaal, regionaal en lokaal bestuur. Met een nieuw kiesstelsel, een grotere Tweede Kamer 
en meer ondersteuning en voor volksvertegenwoordigers. Met democratische experimenten 
buiten de landelijke politiek. Zodat iedereen weer mee kan doen in een nieuwe politiek.
Inspraak in de macht
D66 wil dat het makkelijker wordt voor alle inwoners om mee te beslissen over de toekomst van 
Nederland. Daarom geven we inwoners meer inspraak, onder andere door directe vormen van 
democratie. 
 
• D66 is voorstander van een bindend correctief referendum als noodrem, waarbij de 
consequenties van de uitslag vooraf worden vastgesteld. Een dergelijk referendum is niet 
mogelijk bij besluiten over de grondwet of internationale verdragen.
• We zijn voorstander van kieslijsten waarmee de kiezer kan kiezen tussen stemmen op een partij 
of op een individuele kandidaat, zoals de Staatscommissie-Remkes adviseerde en waar door 
het huidige kabinet aan wordt gewerkt. Dit voorstel geeft kiezers meer keuze in het stemhokje.
• Het is belangrijk dat kiezers mede kunnen bepalen wie hun bestuurders worden. Daarom 
willen we een direct verkozen minister-president en direct verkozen burgemeesters en 
Commissarissen van de Koning. Voor de benoeming van kandidaten voor kabinetsposten en 
andere belangrijke bestuurders van overheidsorganisaties komen er openbare hoorzittingen in 
de Tweede Kamer.Nieuwe energie voor Nederland.182 | Verkiezingsprogramma D66 2023 – 2027                    De digitale versie lees je op d66.nl/verkiezingsprogramma• We maken het makkelijker om te stemmen, door meer stemlocaties in te richten en de 
verkiezingen te spreiden over meerdere dagen. Inwoners van de Europese Unie die minimaal vijf 
jaar in Nederland wonen, krijgen stemrecht bij de nationale en provinciale verkiezingen.
 
Controle op de macht
 
In een sterke democratie houden macht en tegenmacht elkaar in evenwicht. D66 wil het 
parlement hervormen, uitbreiden en beter ondersteunen, zodat Tweede Kamerleden beter in staat 
zijn om namens alle inwoners de regering te controleren. Ook de controle op politieke partijen zelf 
moet beter.
• Rechters moeten wetten aan de Grondwet kunnen toetsen. De toetsing moet betrekking kunnen 
hebben op alle bepalingen van de Grondwet, niet alleen de klassieke maar ook de sociale 
grondrechten. Zo kan de rechter de rechten en vrijheden in Nederland beter beschermen en 
wordt de zichtbaarheid en de betekenis van onze Grondwet vergroot. Bovendien helpt dit de 
controle op de macht beter te spreiden. 
• De indirect verkozen Eerste Kamer schaffen we af.
• We verhogen het aantal zetels in de Tweede Kamer naar minimaal 260. Hierdoor is de Tweede 
Kamer veel beter in staat om wetgeving te controleren en inwoners te vertegenwoordigen. 
• We willen meer ondersteuning voor de Tweede Kamer in de vorm van meer inhoudelijk 
ondersteunend personeel voor de Kamercommissies. Ook investeren we in een onafhankelijk 
parlementair kennis- en expertisecentrum om de informatiepositie van de Tweede Kamer 
verder te versterken. Niet alleen kan zo’n centrum helpen de grote hoeveelheid informatie voor 
Kamerleden toegankelijk te maken, ook kan het een bijdrage leveren aan het versterken van het 
institutioneel geheugen. 
• We breiden het budgetrecht van de Tweede Kamer uit. Zo moet de Tweede Kamer 
zeggenschap krijgen over miljardenfondsen en uitgaven voor sociale zekerheid en zorg. 
Ook verschuiven we de presentatie van de Miljoenennota naar het voorjaar, zodat er voor 
Kamerleden meer tijd is voor een goede behandeling van de verschillende begrotingen.
• Politieke partijen moeten verantwoordelijk worden gehouden voor hun rol in het versterken en 
beschermen van de democratie. Om die reden moeten er minimale eisen aan partijen worden 
gesteld voor hun interne democratie. De regels met betrekking tot politieke partijen moeten 
zo snel mogelijk worden gemoderniseerd en aangevuld in een nieuwe Wet op de politieke 
partijen. In deze wet komen niet alleen regels over financiering van partijen, maar ook over meer 
transparantie, digitale campagnevoering, microtargeting en giften. Daarnaast willen wij dat er in 
deze wet een afzonderlijke wettelijke basis worden opgenomen dat de rechter politieke partijen Nieuwe energie voor Nederland.183 | Verkiezingsprogramma D66 2023 – 2027                    De digitale versie lees je op d66.nl/verkiezingsprogramma
die de rechtsstaat en democratie bedreigen, aantasten of ondermijnen moet kunnen verbieden. 
Zo’n verbod is een uiterste middel; om die reden moet de overheid ook beschikken over een 
escalatieladder van passende reacties op bedreigingen vanuit politieke partijen, bijvoorbeeld 
door boetes te kunnen opleggen of te korten op subsidies.
• D66 wil experimenteren met nieuwe vormen van inspraak en besluitvorming, zowel op nationaal 
als lokaal niveau. Bijvoorbeeld het recht op burgeramendement, waarbij mensen aanpassingen 
op een wetsvoorstel kunnen indienen, en vormen van online burgerinspraak. Of een plafond 
voor campagne-uitgaven van partijen, zodat het politieke speelveld niet bepaald wordt door 
geld. 
• We maken structureel meer middelen beschikbaar voor politieke partijen en hun 
neveninstellingen, omdat ze een cruciale rol spelen bij het verbinden van de samenleving en de 
politieke besluitvorming.
• Wanneer een premier langdurig in het Torentje zit, kan de neiging ontstaan om kritische 
stemmen te onderdrukken, wat de checks and balances in onze democratie verzwakt. Daarom 
pleit D66 voor een maximumtermijn van 8 jaar op het premierschap. Dit stimuleert een 
dynamische politieke omgeving en voorkomt machtsconcentratie bij één persoon.
• D66 wil dat op nationaal niveau een verplicht lobbyregister wordt opgezet omdat er meer 
transparantie, openheid en verantwoording moet komen tussen bewindspersonen en derden. 
Voor de opzet en invulling hiervan kan gekeken worden naar bijvoorbeeld andere EU-landen of 
de Europese instituties.
 
Zeggenschap in de maatschappij    
 
Democratie beperkt zich niet tot de landelijke politiek. Ook op lokaal niveau en buiten de politiek, 
bijvoorbeeld in het bedrijfsleven en bij publieke instellingen, kan Nederland democratischer. D66 
wil ook daar ruimte bieden aan experimenten, initiatieven, controle, ondersteuning en vooral 
vernieuwing.
• Ook de lokale democratie verdient meer ondersteuning en is aan vernieuwing toe. D66 wil meer 
subsidie voor lokale politieke partijen – ook in Caribisch Nederland – en meer democratisch 
toezicht op regionale samenwerkingsverbanden zoals de veiligheidsregio’s. Ook moet de lokale 
journalistiek meer geld krijgen, zodat zij haar waakhondfunctie weer goed kan vervullen.
• Op lokaal en regionaal niveau verdienen volksvertegenwoordigers meer ondersteuning. D66 
wil dat de vergoeding van raads- en Statenleden en leden van het algemeen bestuur van de 
waterschappen wordt verhoogd. Nieuwe energie voor Nederland.184 | Verkiezingsprogramma D66 2023 – 2027                    De digitale versie lees je op d66.nl/verkiezingsprogramma
• Op lokaal niveau willen wij dat het mogelijk is om een bindend correctief referendum in te 
voeren. Ook kan een raadplegend of raadgevend referendum op lokaal of regionaal niveau van 
toegevoegde waarde zijn.
• Democratie is meer dan politiek en overheid. Ook bij bedrijven, maatschappelijke organisaties 
en tussen burgers zelf moet democratie de norm zijn. Van onderwijs- en zorginstellingen 
en woningcorporaties verwachten we dat zij vooroplopen in de democratisering van hun 
organisaties. Waar nodig creëren we daarvoor nieuwe rechtsvormen. Er zijn in Nederland al 
rond de ongeveer 4000 burgercollectieven. D66 wil dat deze collectieven meer ruimte en 
mogelijkheden krijgen.
• Ook bedrijven zijn bij de democratie betrokken. Bepaalde bedrijven hebben zo’n grote 
maatschappelijke rol dat we van hen democratische standaarden mogen verwachten. Dit kan 
onder meer door het invoeren van een maatschappelijke raad zoals bij Schiphol. Dit soort 
instrumenten en waarborgen voor de samenleving willen we uitbreiden naar meer bedrijven.
• Bij de Waterschappen hebben boeren en natuurorganisaties ‘geborgde zetels’. Dit is ouderwets 
en ondemocratisch. Kandidaten voor het waterschapsbestuur moeten worden verkozen via de 
gangbare democratische weg.
Nieuwe politiek voor een nieuwe generatie 
 
Een nieuwe politiek kijkt verder dan de eerstvolgende verkiezingen. Ze houdt rekening met de 
langetermijngevolgen van politieke keuzes en geeft de mensen die die gevolgen het langst 
meemaken een stem in de besluitvorming. D66 wil jongeren dan ook beter betrekken bij politieke 
besluiten en de democratie uitbreiden naar toekomstige generaties.
 
• We breiden het stemrecht uit naar zestien- en zeventienjarigen. 
• We maken meer structurele middelen vrij voor jongereninspraak via bijvoorbeeld jongerenfora. 
Hierbij besteden we extra aandacht aan de toegankelijkheid van deze vormen van inspraak.
• We ontwikkelen een nationale jeugdstrategie om de volgende generatie goed in de startblokken 
te zetten. Hierin brengen we alle problemen van jongeren in kaart, zodat de betrokken 
ministeries ze bij de bron kunnen aanpakken.
• We brengen de verantwoordelijkheid voor de jeugdstrategie onder als coördinerende taak bij de 
minister van Volksgezondheid, Welzijn en Sport.
• We onderwerpen de gevolgen van elke politieke keuze aan een generatietoets. Om deze toets 
kracht bij te zetten, voeren we een wet op het welzijn van toekomstige generaties in voor 
toekomstgericht bestuur.Nieuwe energie voor Nederland.185 | Verkiezingsprogramma D66 2023 – 2027                    De digitale versie lees je op d66.nl/verkiezingsprogramma
• We stellen een Ombudsman voor toekomstige generaties aan die opkomt voor hun belangen en 
de juridische gevolgen van de generatietoets uit kan werken.
• Ook komt er een Kamercommissie voor de toekomst. Deze reageert op de jaarlijkse 
toekomstverkenning van de regering en komt met adviezen en voorstellen voor toekomstgericht 
beleid. Op deze manier worden langetermijnkeuzes ook binnen het parlement gehandhaafd.
 
 
 
Jongeren
D66 wil dat alle jongeren een stem hebben in hun toekomst. Zo kunnen jongeren 
in jongerenfora meepraten over de grote thema’s die zij belangrijk vinden, zoals 
het klimaat en klimaatverandering. Ook breiden we het stemrecht uit naar zestien- 
en zeventienjarigen. We hebben meer aandacht voor mentale gezondheid. Met 
werkgevers en onderwijsinstellingen maken we afspraken over werk- en studiedruk, 
waaronder het recht op onbereikbaarheid. Ook verhogen we het minimumjeugdloon, 
zodat iedereen vanaf achttien jaar recht heeft op het volledige minimumloon.  
We maken extra geld vrij voor gemeenten om de wachtlijsten in de jeugdzorg aan  
te pakken.
We investeren fors in kunst en cultuur, zodat iedereen kan genieten van diens 
favoriete concert en ook in Nederland mooie films en series gemaakt worden. 
Pop en urban krijgen een eigen plek in het cultuurbeleid. We investeren in nieuwe 
kunstvormen en nieuwe verhalen, type makers, verdienmodellen, creatieve praktijken 
en nieuwe (digitale) manieren om werk van makers bij het publiek te krijgen. 
In 2040 is de Nederlandse jeugd één van de gelukkigste ter wereld. Ze zijn actief, 
sporten en bewegen in dorpen en wijken die zo ingericht zijn dat dat ook makkelijk  
en veilig kan. We halen grote sportevenementen naar Nederland, zoals het WK Voetbal 
in 2027. Nieuwe energie voor Nederland.186 | Verkiezingsprogramma D66 2023 – 2027                    De digitale versie lees je op d66.nl/verkiezingsprogramma
Onafhankelijke media 
 
Betrouwbare en goed toegankelijke informatie vormt de basis van elke democratie. Inwoners 
verdienen dan ook bescherming tegen manipulatie, buitenlandse beïnvloeding, desinformatie en 
een tekort aan informatie. Gedegen (onderzoeks)journalistiek scheidt feiten van fictie en helpt 
kiezers een afgewogen keuze te maken. Objectieve, onafhankelijke en betrouwbare media zijn dan 
ook essentieel. D66 wil daarom een publieke omroep die zich richt op de kerntaken: informatie, 
cultuur en educatie. De inhoud moet leidend zijn. Daarnaast moet journalistiek, zowel lokaal als 
(inter)nationaal, beter ondersteund en beschermd worden.
  
• D66 staat voor een sterke rol van de NPO in de samenwerking met de omroepen, waarbij 
gestreefd wordt naar een kleiner aantal herkenbare omroepen met meer ruimte voor 
buitenproducenten. Hiertoe zouden omroepen zich niet langer hoeven te verantwoorden op 
ledenaantallen, maar op moderne criteria die in het verlengde liggen van de kerntaken van de 
publieke omroep. Wanneer ze niet aan deze criteria voldoen, verliezen omroepen hun plek in het 
bestel.
• D66 wil een reclamevrije publieke omroep. Ter compensatie krijgt de publieke omroep extra 
staatsinkomsten en zoeken we naar andere inkomstenbronnen via de omroepen.
• Er is geen ruimte voor desinformatie op de publieke omroep. We verstevigen de rol van 
de NPO ten opzichte van omroepen zodat zij beter tegen desinformatie kunnen optreden. 
De journalistieke code moet voor de omroepen juridisch bindend worden, met passende 
sanctiebevoegdheden. 
• Voor het bestaan van onafhankelijke media is het essentieel dat journalisten veilig en in vrijheid 
hun werk kunnen doen. We investeren structureel in persveiligheid en breiden de capaciteit uit. 
Ook investeren we extra in het beschermingspakket voor freelancers en in de Balie Persvrijheid. 
• Sociale mediabedrijven moeten journalisten en onafhankelijke mediahuizen betalen voor het 
journalistieke materiaal dat zij van hen delen op hun platforms. Op die manier gaat de opbrengst 
van journalistieke content naar de journalist die het heeft geproduceerd in plaats van naar grote 
techbedrijven.
• We willen dat de publieke omroep met commerciële omroepen samenwerkt aan NLZiet: 
één volwaardig platform voor alle Nederlandse programma’s, documentaires en speelfilms. 
Omroepen mogen zelf kiezen in welke vorm zij hun producties aanbieden. NPO-content wordt 
breder beschikbaar voor andere mediapartijen, ook commercieel.  Nieuwe energie voor Nederland.187 | Verkiezingsprogramma D66 2023 – 2027                    De digitale versie lees je op d66.nl/verkiezingsprogramma
• Mensen met een handicap moeten in staat zijn om programma’s van de publieke omroep 
goed te kunnen volgen. Met audiodescriptie kunnen mensen die blind of slechtziend zijn de 
programma’s volgen. Daarom nemen we in de Mediawet verplichtingen voor audiodescriptie op. 
• We investeren meer en structureel in lokale en regionale omroepen. We verdelen deze 
investeringen landelijk zodat omroepen niet afhankelijk zijn van financiering van de lokale 
instituties die zij kritisch controleren. 
• We gaan noodvisa afgeven voor buitenlandse journalisten in levensbedreigende situaties. Op 
deze manier beschermt Nederland journalistiek wereldwijd.
 
Betrouwbare informatie 
 
Betrouwbare informatie is nodig voor gewogen democratische keuzes. Techbedrijven en sociale 
mediaplatforms hebben in deze informatievoorziening een verantwoordelijkheid en D66 wil 
hen aan die verantwoordelijkheid houden. In het onderwijs zijn aandacht en tijd voor goed 
burgerschap en mediavaardigheden van belang.
 
• We streven naar verbetering van de afhandeling van informatieverzoeken op grond van de 
Wet open overheid. Daarbij maken we onder meer gebruik van de inzichten van de Open State 
Foundation.
• D66 wil dat de overheid bedrijven aanmoedigt om burgerinspraak mee te nemen bij het 
ontwerpen van sociale mediaplatforms. Bij de grote rol die deze platforms spelen in onze 
samenleving hoort inspraak van gebruikers.
• Het organiseren van tegenmacht tegen de toenemende macht van de grote techbedrijven is 
cruciaal. De overheid moet het voor burgers mogelijk maken om zich collectief tegen bedrijven 
te organiseren. 
• We werken Europees samen om onwenselijke invloeden van buitenlandse machten tegen te 
gaan.
• We willen een Europees steunfonds voor onafhankelijke onderzoeksjournalistiek en het 
waarborgen van een breed medialandschap in elk Europees land.
• Er komt een verplichte disclaimer bij politieke advertenties op sociale media. 
  
 
 
 Nieuwe energie voor Nederland.188 | Verkiezingsprogramma D66 2023 – 2027                    De digitale versie lees je op d66.nl/verkiezingsprogrammaModern Koningschap
 
D66 wil de ceremoniële waarde van het koningschap behouden, maar ziet geen waarde in de 
politieke rol die de koning nog steeds bij wet vervult. Sterker nog: de invloed die de koning nu als 
niet-verkozen staatshoofd nog heeft op de Nederlandse regering is ondemocratisch. Daarom wil 
D66 een modern koningschap waarbij deze ondemocratische punten worden uitgebannen en de 
koning op gelijke voet wordt gesteld met de rest van Nederland als het aankomt op belastingen, 
sociale premies en andere zaken zoals bezit.
 
• De koning hoort geen onderdeel te zijn van de regering noch van de Raad van State. 
Ondertekening van wetten en ‘Koninklijke’ besluiten zijn overbodig. Kamerleden hoeven geen 
trouw meer aan de koning te zweren om beëdigd te worden. Bewindspersonen worden niet 
langer op een paleis beëdigd, maar in het parlement. 
• De koning wordt niet anders behandeld dan andere Nederlanders. De koninklijke inkomens 
moeten aan de normering van topinkomens voldoen. De koning hoort gewoon belasting en 
sociale premies te betalen. Ook de overige vergoedingen op grond van de Wet financieel 
statuut koninklijk huis moeten opnieuw tegen het licht worden gehouden. De totale kosten van 
het koningshuis moeten transparant zijn. Het nauwelijks gebruikte Paleis op de Dam krijgt een 
publieke functie.
• Er wordt beter toezicht gehouden op staatseigendom en nationaal erfgoed in beheer van het 
koningshuis, zoals kunstvoorwerpen. De Stichting Archief van het Huis Oranje-Nassau wordt 
een onafhankelijke stichting, en er komt een aparte commissie om al het nationaal roerend 
erfgoed in beheer van het koningshuis vast te leggen.
 
Wij zijn één Koninkrijk -  
Nos ta un Reino - We are one Kingdom 
Elke regio telt dat en dat geldt ook voor de Caribische delen van het Koninkrijk der 
Nederlanden. De band tussen het Caribisch en het Europese deel van het Koninkrijk 
beslaan een periode van bijna 400 jaar. De regering en de koning hebben op 19 december 
2022 en 1 juli 2023 excuses en vergiffenis gevraagd voor de rol van hun voorgangers in de 
trans-Atlantische slavernij. De excuses markeren een belangrijke stap in de erkenning en 
bewustwording van ons gedeelde verleden.Nieuwe energie voor Nederland.189 | Verkiezingsprogramma D66 2023 – 2027                    De digitale versie lees je op d66.nl/verkiezingsprogramma
Naast het gedeelde verleden heeft het Koninkrijk een gezamenlijke toekomst. Een toekomst die 
gebaseerd is op gelijkwaardigheid, emancipatie, solidariteit en wederzijds vertrouwen. Vanuit 
deze waarden werken wij binnen het Koninkrijk samen aan duurzame economische ontwikkeling, 
het behoud van de unieke natuur en cultuur, en de waarborging van mensenrechten in onze 
democratische rechtsstaat. 
In 2024 is het precies 70 jaar geleden dat het Statuut voor het Koninkrijk der Nederlanden 
werd getekend. Sindsdien is het Koninkrijk der Nederlanden staatkundig veranderd, met als 
meest recente voorbeeld de ontmanteling van de Nederlandse Antillen in 2010. Uitdagingen 
zoals economische weerbaarheid, armoedebestrijding, geopolitieke ontwikkelingen en 
grensoverschrijdende vraagstukken op het gebied asiel en migratie, klimaatverandering en 
ondermijning leggen een grote druk op het bestuur en de uitvoeringscapaciteit van alle zes de 
Caribische eilanden. Wij trekken gezamenlijk met de eilanden op om deze uitdagingen het hoofd 
te bieden.
Gelijkwaardigheid in democratie en bestuur
 
De zes Caribische eilanden en Nederland werken aan een Koninkrijksbrede visie op 
Koninkrijksrelaties voor 2030. In de visie worden de duurzame ontwikkelingsdoelen, emancipatie 
en synergie meegenomen om invulling te geven aan de onderlinge verhoudingen.
 
• Iedere inwoner van Caribisch Nederland die naar Nederland komt voor studie of werk geven wij 
de mogelijkheid tot het kosteloos volgen van een opfriscursus van de Nederlandse taal.
• Toekomstbestendige staatkundige verhoudingen vragen om hervormingen. De zes Caribische 
eilanden stellen samen met Nederland een hervormingsagenda 2024-2034 op met afspraken 
over de herziening van het Statuut en relevante uitvoeringswetgeving.
• Er moet een onafhankelijke instantie komen om geschillen binnen het Koninkrijk te beslechten. 
• D66 wil het Interparlementair Koninkrijksoverleg (IPKO) uitbreiden met onder andere een jaarlijks 
debat over de staat van het Koninkrijk.
• De doorwerking van het slavernijverleden uit zich in institutioneel racisme en structurele 
achterstelling in beleid, wet- en regelgeving. Samen met de zes Caribische eilanden blijven wij 
werken aan maatschappelijke bewustwording over dit verleden en de doorwerking, gaan we 
door met onderzoeken die de gevolgen van het slavernijverleden in kaart brengen en pakken wij 
de achterstelling in verdragen en wet- en regelgeving aan.Nieuwe energie voor Nederland.190 | Verkiezingsprogramma D66 2023 – 2027                    De digitale versie lees je op d66.nl/verkiezingsprogramma
• Papiamentu en Papiamento worden in het Europees Handvest voor regionale talen en talen van 
minderheden opgenomen als regionale taal om ze te beschermen en bevorderen.
 
Bonaire, Sint-Eustatius en Saba (Caribisch Nederland)
Caribisch Nederland is dertien jaar onderdeel van Nederland, maar heeft niet hetzelfde niveau in 
voorzieningen als in Nederland. De komende periode continueren wij de inhaalslag op het gebied 
van achterstallige wet- en regelgeving en wijzigen we onder andere de Wet Openbare Lichamen 
om de bestuurlijke slagkracht te verbeteren. De taskforce Governance Caribisch Nederland werkt 
samen om de bestuurlijke knelpunten tijdig te identificeren en aan te pakken. 
• Om het ontbreken van de bestuurlijke tussenlaag van een provincie en het gebrek aan 
bestuurlijke capaciteit tegen te gaan, stellen het Rijk en de Openbare Lichamen een plan van 
aanpak op om de bestuurlijke uitvoeringskracht van Caribisch Nederland te versterken
• We geven prioriteit aan achterstallige sociale zekerheid om te komen tot een daadwerkelijk 
gelijkwaardig voorzieningenniveau en om armoede effectief te bestrijden. We koppelen het 
sociaal minimum en overige sociale uitkeringen in 2024 aan het werkelijk bestaansminimum. 
• Lokaal zelfbestuur moet in handen zijn van de inwoners. Conform de deadline uit de Wet herstel 
voorzieningen Sint-Eustatius ronden we de bestuurlijke ingreep uiterlijk 1 september 2024 af, 
waarmee de lokale democratie weer in handen komt van de burgers van Sint-Eustatius. 
 
Aruba, Curaçao en Sint-Maarten (Caribische Landen)
Het Koninkrijk der Nederlanden kent vier autonome landen. Ten aanzien van het buitenlandbeleid 
en defensie trekken we internationaal gezamenlijk op. We werken nauw samen op de thema’s 
onderwijs, gezondheidszorg, klimaat- en energietransitie en veiligheid. Waar je wieg in het 
Koninkrijk ook staat: elke burger heeft recht op een menswaardig bestaansminimum.
 
• De Rijksministerraad stelt samen met de autonome landen een meerjarenprogramma op. 
Dit programma bevat speerpunten als goed onderwijs, veiligheid, duurzaamheid, zorg, 
mensenrechten en versterking van de democratische rechtsorde. 
• De autonome landen verdienen een sterkere positie in de wereld. Dit bereiken we door Curaçao, 
Sint-Maarten en Aruba een grotere rol te geven in diplomatie en handelsbeleid voor alle landen 
in het Koninkrijk. Nederland zal dit via het buitenlandbeleid ondersteunen om belemmeringen 
tot deelname aan regionale of internationale fora en organisaties weg te nemen. Nieuwe energie voor Nederland.191 | Verkiezingsprogramma D66 2023 – 2027                    De digitale versie lees je op d66.nl/verkiezingsprogramma• De registratieverplichting voor het stemmen bij Europese Parlementsverkiezingen moet komen 
te vervallen voor de inwoners van Curaçao, Aruba en Sint-Maarten. Een stem uitbrengen moet – 
net als in Nederland – kunnen bij stemlokalen op elk eiland. Zo krijgen inwoners van alle vier de 
landen gelijke kansen om gebruik te maken van hun Europees stemrecht.
• We willen het democratisch tekort bij de besluitvorming door de Tweede Kamer over voorstellen 
van rijkswet opheffen door ruimte te geven aan een proportionele stem van de Caribische 
landen.
Caribisch deel van het Koninkrijk   
D66 geeft nieuwe energie aan de samenwerking. De excuses voor het 
slavernijverleden in 2022 waren een belangrijk moment voor alle mensen in het 
Koninkrijk. D66 wil dat Keti Koti, net als Bevrijdingsdag op 5 mei, jaarlijks een nationale 
feestdag wordt. Samen met de zes Caribische eilanden blijven wij werken aan 
maatschappelijke bewustwording van dit verleden, gaan we door met onderzoeken die 
de gevolgen van het slavernijverleden in kaart brengen en pakken wij de achterstelling 
in verdragen en wet- en regelgeving aan.
We koppelen het sociaal minimum en overige sociale uitkeringen in 2024 aan het 
werkelijk bestaansminimum. We willen het democratisch tekort bij de besluitvorming 
door de Tweede Kamer over voorstellen van Rijkswet opheffen door ruimte te geven 
aan een proportionele stem van de Caribische landen.
We zijn er trots op dat Saba de eerste plek was binnen het Koninkrijk waar energie 
100% duurzaam werd opgewekt. In die geest blijven we samenwerken aan 
duurzaamheid en klimaatadaptatie. Om kennisuitwisseling te stimuleren, komt er 
structurele financiering voor de Koninkrijksbeurs. De Rijksministerraad stelt samen 
met de autonome landen een meerjarenprogramma op over onderwijs, veiligheid, 
duurzaamheid, zorg, mensenrechten en versterking van de democratische rechtsorde. Nieuwe energie voor Nederland.192 | Verkiezingsprogramma D66 2023 – 2027                    De digitale versie lees je op d66.nl/verkiezingsprogramma
 
Een rechtspraak die werkt voor iedereen
Een sterke, moderne democratie is onmisbaar voor onze vrijheid. De instituties van de 
rechtsstaat beschermen ons tegen willekeur van macht, discriminatie en het recht van 
de sterkste. Ze zorgen ervoor dat de overheid zich aan haar eigen regels houdt en dat 
misdadigers hun straf niet kunnen ontlopen. Voorwaarde is dat de rechtspraak voor iedereen 
werkt. D66 wil rechtspraak die dichtbij en benaderbaar is, juridische conflicten beslecht en 
de burger beschermt tegen de overheid. Maar ook een rechtspraak die met de juiste straffen 
recht doet aan de mix van boetedoening, een veilige samenleving en een succesvolle 
terugkeer in de samenleving. 
Investeren in een moderne rechtspraak
 
Voldoende middelen zijn nodig voor adequate rechtspraak. De huidige regering heeft op initiatief 
van D66, na jaren van bezuinigingen, aanzienlijke investeringen gedaan in het versterken van de 
rechtspraak. Dat was en is nog steeds nodig: de rechtspraak kampt met personeelstekorten, lange 
looptijden van zaken, technologische ontwikkelingen, onvoldoende beveiliging van archieven 
van de rechtbanken en hoge werkdruk. D66 wil daarom ook in de komende periode extra blijven 
investeren in onze rechtspraak en rechtsstaat.
• Een goed functionerende strafrechtketen spoort criminaliteit op en vervolgt en berecht daders. 
De strafrechtketen heeft daarom een essentiële rol in de samenleving. We investeren in de hele 
keten van opsporing en vervolging, van rechtspraak tot straffen. We versterken de onderlinge 
samenwerking in de hele keten. De door dit kabinet vrijgemaakte middelen maken we ook de 
komende jaren beschikbaar voor de rechtspraak, het Openbaar Ministerie (OM), gerechtstolken, 
de reclassering, het gevangeniswezen, de forensische psychiatrie en psychologie en de sociale 
advocatuur. 
• D66 staat voor een transparante rechtspraak. Rechterlijke uitspraken komen zoveel en zo snel 
mogelijk digitaal beschikbaar. Dat vergroot de rechtszekerheid. Daarnaast willen we meer 
openheid over rechterlijke adviezen bij gratieverzoeken en de uitspraken van (semi)private 
geschil-beslechtende instellingen.  Nieuwe energie voor Nederland.193 | Verkiezingsprogramma D66 2023 – 2027                    De digitale versie lees je op d66.nl/verkiezingsprogramma
• De inzet van kunstmatige intelligentie bij het snel doorzoeken van jurisprudentie kan de 
rechtspraak helpen om efficiënter te werken, maar het zijn uiteindelijk mensen die rechterlijke 
uitspraken moeten doen. Om die reden moet de internationale trend om te experimenteren met 
kunstmatige intelligentie in de rechtspraak worden gereguleerd.
• We willen een betere begrotingssystematiek in de hele keten van rechtspraak, die recht doet 
aan de onafhankelijkheid, maar ook recht doet aan transparantie en democratische controle 
over het besteden van belastinggeld. De inhaalslag die de rechtspraak moet maken, vraagt een 
lange adem en daarmee ook financiële zekerheden. 
 
Eerlijke toegang tot het recht
 
Je inkomen mag nooit een belemmering vormen om je recht te halen. Sociale advocaten moeten 
kunnen rondkomen, ook als ze net wat meer tijd in de schrijnende zaak van een cliënt investeren. 
Rechtelijke procedures moeten bovendien begrijpelijk zijn voor iedereen. Mensen moeten zich 
gehoord voelen en goede hulpverlening krijgen. Rechtsbijstand is heel belangrijk om de toegang 
tot het recht te behouden voor iedereen. Tegelijkertijd is toegang tot het recht niet alleen maar 
toegang tot de rechter: goede juridische hulp of andere vormen van conflictbeslechting kunnen 
de druk bij de rechter verminderen en de toegankelijkheid vergroten. In de hele keten van de 
rechtspraak is het goed als hier meer oog voor is. 
 
• We willen de griffierechten verder verlagen, zodat ook in kleine juridische conflicten en voor 
mensen met een lager inkomen de financiële drempel laag ligt.
• Mensen met een kleine beurs krijgen rechtsbijstand van sociaal advocaten. D66 wil het 
financieringssysteem van de sociale advocatuur verbeteren en een periodieke herijking 
invoeren, zodat deze passend is en blijft bij de praktijk. Daarnaast willen we het beroep van 
sociaal advocaat aantrekkelijker maken, onder andere door het creëren van meer stageplekken 
bij de sociale kantoren. 
• We zorgen dat meer procedures bij de kantonrechter terechtkunnen, zodat ook andere 
rechtshulpverleners dan advocaten – met een lager tarief – rechtsbijstand kunnen verlenen. 
• De rechter is niet altijd de beste uitweg voor het oplossen van problemen, ook niet in het 
strafrecht. D66 wil dan ook de HALT-aanpak introduceren voor jongvolwassenen, omdat de 
kans dat zij opnieuw een strafbaar feit plegen daardoor aanzienlijk lager wordt. In sommige 
gevallen kan herstelbemiddeling of mediation passender zijn dan een rechterlijke uitspraak. 
Deze kunnen bijdragen aan het verlagen van recidive en het vergroten van het gevoel van 
genoegdoening voor slachtoffers en maatschappij. Nieuwe energie voor Nederland.194 | Verkiezingsprogramma D66 2023 – 2027                    De digitale versie lees je op d66.nl/verkiezingsprogramma
• Veel mensen die in aanraking komen met het recht kampen met verschillende problemen. Zij 
hebben bijvoorbeeld niet alleen een conflict met hun werkgever, maar hebben ook te kampen 
met bijvoorbeeld armoede, schulden, woonproblematiek, een ingewikkelde gezinssituatie 
of gezondheidsproblemen. Het recht alleen biedt in dat soort gevallen vaak geen passende 
oplossing voor de oorzaken achter de symptomen. D66 wil daarom de samenwerking 
tussen het sociale domein en de rechtspraak bevorderen. Het juridisch loket kan hierin een 
verbindende rol vervullen. De invulling ervan zou daarom in het verlengde moeten liggen van 
het overheidsloket. 
• Laagdrempelige vormen van conflictbeslechting zoals mediators en spreekuurrechters zijn 
onder andere bij burenruzies of arbeidsconflicten effectiever dan een gang naar de rechter. 
Sommige zaken zijn meer geschikt voor de Huurcommissie of een andere (online) instantie dan 
voor een rechter. Dat scheelt tijd en speelt rechters vrij voor zaken waar deze laagdrempelige 
vormen niet de oplossing zijn. De financiering van de rechtspraak moet een prikkel bevatten 
voor rechters om eerst alternatieve vormen van conflictbeslechting te proberen, voordat een 
zaak op zitting komt. 
• Ook in het bestuursrecht kunnen deze laagdrempelige vormen van conflictbeslechting worden 
ingezet. Hierdoor krijgen burgers sneller duidelijkheid bij een conflict met de overheid, zonder 
dat daarbij afbreuk gedaan wordt aan de beroeps- en bezwaarprocedures. 
• D66 wil dat videobellen binnen alle rechtsgebieden mogelijk wordt. Dit vergroot de toegang tot 
de rechter.
• We verbeteren de positie van tolken in de rechtbank, zodat mensen volledig verstaan en 
begrepen worden, ook als zij een andere moedertaal hebben dan het Nederlands. We 
beschermen daarnaast in het bijzonder het recht van Friezen om Fries te spreken in de 
rechtbank door de afspraken met de rechtspraak te versterken.
Investeren in de jeugdbescherming
 
Het beschermen van kinderen is een kerntaak van de overheid. Dit is nog eens extra van belang 
gezien de afhankelijkheid en dus ook maar zeer beperkte invloed van kinderen op in wat voor 
situatie en omgeving ze opgroeien, en of dat een veilige leef- en leeromgeving is. Maar wanneer 
er sprake is van omstandigheden bij kinderen waarin ingrijpen door de overheid nodig is, moet 
dat wel zorgvuldig en weloverwogen gebeuren. De afgelopen jaren is de overheid er onvoldoende 
in geslaagd om kwetsbare jongeren te beschermen. Te vaak lieten de zorg en hulp te lang op 
zich wachten en werden kinderen en ouders of verzorgers onvoldoende betrokken. De belangen 
van kinderen en hun ouders of verzorgers moeten dan ook weer voorop komen te staan in de 
jeugdbescherming. Voor D66 is dat dan ook reden om hier extra op in te zetten.  Nieuwe energie voor Nederland.195 | Verkiezingsprogramma D66 2023 – 2027                    De digitale versie lees je op d66.nl/verkiezingsprogramma• We maken extra geld vrij voor gemeenten om de wachtlijsten in de jeugdzorg aan te pakken. 
Veel problemen in de jeugdbescherming zijn het resultaat van problemen in de jeugdzorg. 
Dit zijn communicerende vaten. Gezinnen met lichtere hulpvragen komen vaak op een lange 
wachtlijst terecht. In het ergste geval escaleert de situatie in de tussentijd en is plotseling 
veel zwaardere zorg nodig. De Hervormingsagenda Jeugd en Toekomstscenario kind- en 
gezinsbescherming vormen de basis voor het verder versterken van de jeugdzorg.  
 
 
Mensen die werken voor de publieke zaak
Nederland kan niet zonder mensen die zich in hun werk elke dag inzetten voor de 
publieke zaak, op wat voor manier dan ook. Zij zijn met recht trots op hun werk. Het 
is belangrijk om deze mensen goed te belonen voor hun belangrijke werk en ze de 
ruimte en het vertrouwen te geven om vooral met hun vak bezig te zijn, in plaats van 
met regelgeving en bureaucratie. We stellen meer geld beschikbaar voor mensen in de 
zorg, voor eerlijke salarissen en een haalbaar takenpakket. We maken geld vrij voor een 
salarisverhoging om het beroep van leraar aantrekkelijker te maken. Voor medewerkers 
binnen justitie nemen we maatregelen om werkdruk en beloning in balans te laten zijn. 
Én we investeren in een toekomstbestendige krijgsmacht.
Maar het gaat niet alleen om een passende beloning en betere 
arbeidsomstandigheden. Ook de bescherming van deze groep is van groot belang. 
Helaas is er veel sprake van bedreiging van mensen met een publieke taak.  
Dit is onacceptabel. Het moet makkelijker worden om aangifte te doen van dit 
soort bedreigingen, en opsporing en vervolging moeten prioriteit krijgen. Het is ook 
belangrijk om één steunpunt voor onder andere advies en hulp op te richten voor  
alle beroepen met een publieke taak. Nieuwe energie voor Nederland.196 | Verkiezingsprogramma D66 2023 – 2027                    De digitale versie lees je op d66.nl/verkiezingsprogramma
• Het ingrijpen door de jeugdbescherming is een van de ingrijpendste maatregelen die de 
overheid kan doen achter de voordeur van mensen. Om die reden zouden kinderen en ouders 
een betere vorm van rechtsbescherming moeten krijgen. D66 wil daarom gesubsidieerde 
rechtsbijstand voor zowel ouders als kinderen die met jeugdbescherming in aanraking komen, 
zodat zij begeleid kunnen worden door gespecialiseerde juristen en hun rechten beter worden 
beschermd.
• Tijdens de uitvoering van de jeugdbeschermingsmaatregel krijgt de rechter de ruimte om de 
situatie van het kind en de ouders te beoordelen en beiden een plek te geven in de uiteindelijke 
afweging. Uitgangspunt daarbij is om een kind op te laten groeien in diens eigen huis, bij (één 
van) de eigen ouder(s). Om dat te bewerkstelligen, moeten ook onorthodoxe maatregelen 
bekeken worden, zoals het tijdelijk uit huis plaatsen van een ouder in plaats van het kind. Ook 
zou er bij de uitspraak meer aandacht moeten zijn voor eventuele andere problemen in het 
gezin. Vaak is er sprake van multiproblematiek. Een rechter moet ook daar dwingend op kunnen 
ingrijpen, om samen met de jeugdbescherming echt door te pakken en de oorzaak van de 
onveiligheid te verhelpen. 
• Uit onderzoek blijkt dat kwetsbare jongeren een gemakkelijk slachtoffer zijn voor criminelen in 
de mensenhandel. Het is belangrijk dat professionals in de jeugdhulpverlening zich bewust zijn 
van de essentiële rol die zij spelen bij het signaleren en helpen van slachtoffers. D66 vindt dat 
het onderwerp mensenhandel een structurele plek moet krijgen binnen de taakopdracht van 
jeugdhulporganisaties.
Veilig Nederland
Veiligheid en democratie gaan hand in hand. Veiligheid is een absolute voorwaarde om in 
vrijheid deel te kunnen nemen aan de samenleving en je stem te laten horen. Alleen als je 
je veilig voelt, ben je ook vrij om te zijn wie je bent. Dat begint met een veilige fysieke en 
digitale omgeving, waar het aangenaam wonen is en waar je je geen zorgen hoeft te maken 
om criminaliteit en onveiligheid. Om veiligheid te kunnen handhaven, moeten alle middelen 
die de rechtsstaat ons biedt slim worden ingezet – middelen die door diezelfde rechtsstaat 
begrensd worden. Dat vraagt zowel om repressie en effectieve inzet van strafrecht, als om 
preventie om misdaad zoveel mogelijk te voorkomen.
 
D66 wil investeren in onze veiligheid: in politiemensen, inlichtingen- en veiligheidsdiensten en 
in het voorkomen van radicalisering, terrorisme, ondermijning en buitenlandse inmenging. Dat 
betekent wel dat voor het gevoel van veiligheid iedereen zich moet kunnen herkennen in de 
mensen die zorg dragen voor onze veiligheid.Nieuwe energie voor Nederland.197 | Verkiezingsprogramma D66 2023 – 2027                    De digitale versie lees je op d66.nl/verkiezingsprogramma
Een leefbare buurt
 
De plek waar je woont en de kansen die je krijgt in het onderwijs en op de arbeidsmarkt zijn 
medebepalend voor veiligheid. We investeren daarom in veilige, leefbare buurten en in alternatieve 
trajecten voor jongeren die voor het eerst met politie in aanmerking komen. Investeren in preventie 
van jeugdcriminaliteit kan bovendien bijdragen aan een vermindering van de georganiseerde, 
zware criminaliteit. De wijk- of dorpsagent is daarbij de spil in de wijk. 
 
• De wijk- of dorpsagent staat centraal in de politieorganisatie. Zij zijn niet alleen de oren en ogen 
van de wijk, maar ook een belangrijk eerste aanspreekpunt voor mensen als vertegenwoordiger 
van de overheid. Deze laagdrempelige toegang zorgt bovendien voor veiligere buurten. Een 
hoge werkdruk als gevolg van een tekort aan collega’s en veel administratieve taken belemmert 
het werk van wijkagenten. Door het verminderen van de bureaucratie, het makkelijker maken 
van zij-instromen en meer inzet en waardering voor politievrijwilligers krijgen wijkagenten weer 
de ruimte om hun rol als aanspreekpunt in de wijk te vervullen.
• D66 wil het Nationaal Programma Leefbaarheid en Veiligheid voortzetten. Deze integrale 
aanpak van wonen, werken, inkomen, onderwijs, veiligheid en gezondheid is bewezen effectief 
in het verbeteren van de omstandigheden in de betrokken wijken. Vroeg signaleren en ingrijpen 
is nodig om te voorkomen dat jongeren in de criminaliteit belanden. Hierin trekken we samen op 
met gemeenten, wijkagenten, jongerenwerkers, docenten en hulpverleners, maar nadrukkelijk 
ook de (informele) leiders van buurt- en wijkgemeenschappen.
• We zorgen voor voldoende geld en instrumenten om jongeren een uitweg uit de (drugs)
criminaliteit te bieden, door het volgen van een opleiding of begeleiding bij het vinden van werk. 
Hierbij moeten we niet terugschrikken om indien nodig ook nadrukkelijk extra in te zetten om 
deze tweede kans voor deze jongeren ook mogelijk te maken. 
• We gaan de politiecapaciteit beter verdelen over het land op basis van objectieve criteria: waar 
is de nood het hoogst? Hierbij kijken we ook naar regiospecifieke kenmerken zoals aanrijtijden 
en grensoverschrijdende criminaliteit.
• We verbeteren de samenwerking tussen boa’s en de politie, bijvoorbeeld door boa’s 
een noodknop te geven met directe toegang tot de meldkamer van de politie. Ook 
experimenteren we met aanvullende taken voor boa’s, bijvoorbeeld bij het handhaven van 
verkeersovertredingen. Er worden geen boa’s ingezet als verkapte politieagenten, het 
geweldsmonopolie blijft bij de politie.  
 Nieuwe energie voor Nederland.198 | Verkiezingsprogramma D66 2023 – 2027                    De digitale versie lees je op d66.nl/verkiezingsprogramma
• D66 wil een algeheel verbod op consumentenvuurwerk. De maatschappelijke gevolgen voor de 
veiligheid van hulpverleners, de impact op de natuur, de gezondheid van mensen en de kosten 
van de schade die het aanricht, wegen wat D66 betreft niet op tegen de vrijheid om vuurwerk 
af te steken. Bovendien is een algeheel verbod makkelijker te handhaven dan een gedeeltelijk 
verbod. 
• We investeren in de aanpak van online (aangejaagde) ordeverstoringen. Wanneer de politie een 
mogelijke ordeverstoring signaleert, moet de veiligheidsdriehoek (burgemeester, politie en OM) 
optreden op grond van bestaande bevoegdheden. Daarbij wegen zij zorgvuldig af of ingrijpen 
strijdig is met de vrijheid van meningsuiting en het demonstratierecht.
• Omdat de effecten van online opruiing zich vaak niet beperken tot de grenzen van een 
gemeente, onderzoeken we hoe er effectiever strafrechtelijk vervolgd wordt, bijvoorbeeld door 
het instellen van een landelijke autoriteit.  
De politie midden in de maatschappij
 
De politie staat midden in de samenleving en is onmisbaar voor veiligheid. Ze zorgt voor 
bescherming, bewaakt de openbare orde, biedt hulp aan slachtoffers en spoort criminelen op. 
Agenten staan voor een veilige samenleving, vaak in moeilijke omstandigheden. Ze verdienen 
onze steun. Personeelstekorten zetten de kerntaken van de politie onder druk. Daarnaast 
belemmert de werkcultuur sommige politiemensen om goed en veilig hun werk te doen. 
 
• Diversiteit wordt prioriteit in alle lagen van de politieorganisatie, zodat de politie herkenbaar 
wordt voor en vertrouwen oproept bij iedereen in de samenleving. De cultuurverandering 
behoeft de volledige steun en inzet van de korpsleiding, zodat de politie zo snel mogelijk een 
afspiegeling is van de samenleving. 
• D66 vindt de neutraliteit van de politie essentieel. Echter geloofsovertuiging is net zomin als 
geslacht, huidskleur en seksuele gerichtheid, reden om de neutraliteit van mensen in twijfel 
te trekken. Om die reden is D66 voorstander van het toestaan van religieuze uitingen als 
onderdeel van het politieuniform.
• D66 wil dat de politie transparant is over de manier waarop zij omgaat met gegevens van 
demonstranten. Demonstreren is een recht en geen strafbaar feit, dus mag de politie niet 
zomaar persoonsgegevens opvragen.
• We versterken de expertise binnen de politie op het gebied van cybercriminaliteit.  
 Nieuwe energie voor Nederland.199 | Verkiezingsprogramma D66 2023 – 2027                    De digitale versie lees je op d66.nl/verkiezingsprogramma
• De politieorganisatie is op dit moment voor te veel mensen geen veilige werkplek. Politiemensen 
hebben te maken met uitsluiting, racisme, discriminatie, vriendjespolitiek, seksisme en 
machtsmisbruik. D66 wil een externe organisatie in het leven roepen om deze misstanden aan 
te pakken. Politiemensen moeten met klachten over misstanden altijd bij deze externe partij 
terechtkunnen. 
• We willen meer democratische controle op de veiligheidsdriehoek. Veiligheidsregio’s worden 
transparanter over hun werkzaamheden en leggen verantwoording af tegenover de betrokken 
gemeenteraden. 
 
Effectieve straffen
 
In het streven naar een sterke rechtsstaat en een veilige samenleving wil D66 het strafrecht zo 
selectief en effectief mogelijk inzetten. Stevig en strikt waar het moet, sociaal en gericht op het 
voorkomen van recidive waar het kan. Want juist door effectief te straffen, kan worden voorkomen 
dat daders opnieuw een strafbaar feit begaan en de samenleving opnieuw met criminaliteit 
wordt geconfronteerd. Voor D66 zal het strafrecht altijd een balans zijn tussen het bereiken van 
vergelding en genoegdoening voor slachtoffers en maatschappij enerzijds, en het voorkomen van 
herhaling anderzijds. Het duurzaam beschermen en veilig houden van onze samenleving vraagt 
om goede begeleiding terug de maatschappij in voor hen die daar klaar voor zijn, in combinatie 
met een stevig regime waarin veiligheid voorop staat voor diegenen die bewust voor gevaar 
zorgen of hun criminele gedrag niet willen loslaten. Een humaan detentiebeleid dat kansen biedt 
waar het kan en veiligheid creëert waar nodig.
 
• De rechter behoudt de vrijheid over op te leggen straffen. Minimumstraffen en/of 
taakstrafverboden passen hier niet bij. 
• We willen meer capaciteit om milieucriminaliteit op te sporen en aan te pakken. Bedrijven die 
zich hieraan herhaaldelijk schuldig maken, worden als veelpleger aangepakt. Ook willen we een 
reclassering voor bedrijven die zijn veroordeeld voor een milieuovertreding, om herhaling te 
voorkomen. 
• De laatste jaren is veel geïnvesteerd in de versterking van de positie van het slachtoffer in 
het strafproces. Het is nu zaak om te zorgen dat deze rechten in de praktijk kunnen worden 
uitgeoefend. 
• Het gebruiken van DNA-profielen uit publieke (commerciële) databanken vraagt om zeer 
strenge regels. DNA dat mensen om een bepaalde reden hebben afgestaan, mag niet voor een 
ander doel worden benut, dus ook niet door opsporingsdiensten. Nieuwe energie voor Nederland.200 | Verkiezingsprogramma D66 2023 – 2027                    De digitale versie lees je op d66.nl/verkiezingsprogramma
• Korte gevangenisstraffen zijn vaak weinig effectief. Momenteel duurt 85 procent van de 
detenties korter dan zes maanden. Dit is te kort om aan gedragsverandering te werken 
maar lang genoeg om schade aan te brengen, zoals verlies van werk, inkomen, huisvesting 
en sociale relaties. Daardoor gaat de helft van de ex-gedetineerden opnieuw de fout in. We 
straffen effectiever met werkstraffen en (elektronisch gecontroleerde) voorwaardelijke straffen. 
Die zorgen voor minder recidive en maken het land daarmee veiliger. We nemen daarom de 
‘vervangende taakstraf’ op in de wet en verhogen het maximale aantal uren taakstraf. Bovendien 
moet de rechter de mogelijkheid krijgen om elektronische detentie op te leggen als hoofdstraf.
• In het strafrecht verdienen jongeren extra aandacht. Samenwerking met Jeugdzorg is essentieel 
voor opvang en slachtofferhulp. Wanneer een jongere wel in de gevangenis terechtkomt, is 
het belangrijk om vanaf de eerste dag te werken aan de terugkeer in de samenleving. Hierbij is 
het belangrijk dat er aandacht is voor een warme overdracht bij de overgang van binnen naar 
buiten. Dit voorkomt recidive en dakloosheid.
• Het besluit om gratie te verlenen bij een (levenslange) gevangenisstraf moet door de rechter 
worden genomen. De rol van de minister van Justitie en de koning moet worden beperkt. 
Daarmee wordt het besluit van gratie minder een politiek beladen besluit.
• In de strafrechtketen moet meer tijd en ruimte komen voor de professionals van de politie, het 
Openbaar Ministerie en de opsporingsdiensten om door te rechercheren in strafzaken waarin 
dat nodig is, bijvoorbeeld op het gebied van cybercriminaliteit of financiële opsporing. 
• Bij veroordeelden die naast een gevangenisstraf ook tbs opgelegd hebben gekregen, moet de 
tbs-behandeling al eerder in de gevangenis kunnen beginnen. Nu kunnen veroordeelden pas 
in de laatste twee jaar beginnen met hun behandeling. Zeker bij langdurige gevangenisstraffen 
kunnen sommige aandoeningen onnodig zijn verergerd. Dit is onveilig, kostbaar en daarmee 
onwenselijk. Daarnaast willen we de doorstroom vanuit detentie en tbs naar de reguliere ggz 
verbeteren.
• De bevoegdheid van de minister van Justitie om zich met strafzaken te bemoeien door het OM 
een opdracht te geven, beperkt de onafhankelijkheid van het OM. Daarom willen wij dat deze 
bevoegdheid komt te vervallen.
• Opsporing en criminaliteitsbestrijding zijn primair een taak van politie en OM. Het bestuursrecht, 
waarbij een rechterlijke toets vooraf ontbreekt, mag slechts worden ingezet als dat absoluut 
noodzakelijk is voor de openbare orde en veiligheid. Het mag niet worden gezien als alternatief 
voor het strafrecht.  
 
 
 Nieuwe energie voor Nederland.201 | Verkiezingsprogramma D66 2023 – 2027                    De digitale versie lees je op d66.nl/verkiezingsprogramma
Een weerbare rechtsstaat    
 
Criminelen maken voor illegale activiteiten gebruik van legale bedrijven en diensten. Deze 
zogeheten ondermijning morrelt aan de fundamenten van onze rechtsstaat. Denk aan het 
beïnvloeden van (lokale) politici, het bedreigen van advocaten, officieren van justitie en rechters, 
het witwassen van geld via legale bedrijven en het inzetten van kwetsbare jongeren. Het 
tegengaan van ondermijning vraagt om een brede aanpak: van politie en rechtspraak, maar ook 
de inzet voor projecten gericht op veilige en leefbare wijken, en meer aandacht voor integriteit in 
het (decentraal) openbaar bestuur. Bescherming tegen ondermijning kan tevens diezelfde vrijheid 
belemmeren die ook bedreigd wordt door ondermijning. Het is dus zaak daar altijd de juiste balans 
in op te zoeken. 
 
• Het bedreigen van politici, journalisten, vertegenwoordigers in de rechtsketen, politieagenten, 
zorgmedewerkers en anderen met een publieke taak is voor D66 onacceptabel. Het ondermijnt 
de democratie en rechtsstaat en vormt een bedreiging voor de waarden waar wij als Nederland 
voor staan. Het moet makkelijker worden om aangifte te doen van dit soort bedreigingen. 
Opsporing, vervolging en berechting moeten in de gehele strafrechtketen prioriteit krijgen. We 
richten naar voorbeeld van PersVeilig één steunpunt in voor alle beroepen met een publieke 
taak, waar werknemers en werkgevers terechtkunnen voor onder andere advies en hulp bij 
aangiften. Wanneer sprake is een verhoogd dreigingsniveau, moeten bedreigden kunnen 
rekenen op bescherming van de overheid. Het huidige stelsel van bewaken en beveiligen 
schiet daarin tekort. We investeren in en hervormen het stelsel, waarbij meer mogelijkheid 
wordt geboden tot maatwerk in persoonsbeveiliging en waarbij de te beveiligen personen meer 
aanspraak krijgen. De aanbevelingen van het onderzoek van de Onderzoeksraad voor Veiligheid 
naar de moorden op Redouan B., Derk Wiersum en Peter R. de Vries voeren we uit. 
• D66 wil investeren in de capaciteit van de financiële recherche. ‘Follow the money’ kan als 
belangrijke leidraad dienen als het gaat om het tegengaan van ondermijnende criminaliteit. 
• Bij aantoonbare integriteitsschendingen krijgen burgemeesters en Commissarissen van de 
Koning de middelen om in te grijpen, in afstemming met de minister van Binnenlandse Zaken. 
Ook stellen we overheidsinstellingen beter in staat om gebruik te maken van bestaande 
bevoegdheden en onderling te communiceren wanneer sprake lijkt van ondermijning en/of 
integriteitsschendingen. Overheidsinstellingen moeten hierbij beter in staat worden gesteld om 
gebruik te maken van bestaande bevoegdheden.  
 Nieuwe energie voor Nederland.202 | Verkiezingsprogramma D66 2023 – 2027                    De digitale versie lees je op d66.nl/verkiezingsprogramma• D66 wil belemmeringen wegnemen om de samenwerking op informatie-uitwisseling en 
operationeel optreden te bevorderen. Dit is hard nodig voor het tegengaan van georganiseerde 
criminaliteit. Binnen Nederland en binnen Europa. D66 steunt daarom de versterking van 
Europol, Eurojust en het Europees Openbaar Ministerie. 
 
Een weerbare democratie
 
Vanuit het buitenland gefinancierde lastercampagnes, de Russische trollenfabrieken, druk 
van China op bedrijven en wetenschappers: op verschillende manieren bedreigen personen 
en organisaties vanuit het buitenland onze democratische rechtsstaat. Om ons hiertegen te 
wapenen, zijn sterkere inlichtingendiensten nodig, maar ook een weerbaardere maatschappij en 
een (vitale) infrastructuur die hier op aangepast is. Er past een goede voorbereiding op escalatie 
en tegenreacties, al dan niet in Europese verband.
 
• Er is geen plaats voor ongewenste buitenlandse beïnvloeding die tot ondermijning van onze 
democratische rechtsstaat, vrijheden en open samenleving leidt. Maatschappelijke instellingen 
worden daarom verplicht om openheid te geven over buitenlandse geldstromen en ontvangsten 
in natura. D66 wil ook onderzoeken welk handelingsperspectief (lokale) uitvoeringsinstanties 
kunnen krijgen om daadwerkelijk te kunnen interveniëren.
• Om ongewenste inmenging en spionage tegen te gaan, rusten we onze inlichtingen- en 
veiligheidsdiensten uit met adequate bevoegdheden om in het snel veranderende (digitale) 
landschap effectief bedreigingen voor de nationale veiligheid en de democratische rechtsorde 
te kunnen afwenden. Uitgangspunt voor D66 blijft hierbij dat de vergaande bevoegdheden 
die de diensten hebben altijd hand in hand moeten gaan met passende waarborgen en 
(democratisch) toezicht.
• We maken kennisinstellingen bewust van de risico’s op diefstal bij samenwerking met 
wetenschappers, studenten en instellingen uit landen die gezien worden als strategische 
opponenten. Samen met de kennisinstellingen stellen we een protocol op voor dergelijke 
samenwerkingen.
• D66 wil dat er grenzen gesteld worden aan het gebruik van technologie, hardware en software 
die een veiligheidsrisico met zich meebrengen uit landen die als strategische opponenten 
gezien worden.
  
 Nieuwe energie voor Nederland.203 | Verkiezingsprogramma D66 2023 – 2027                    De digitale versie lees je op d66.nl/verkiezingsprogramma
Een weerbare samenleving 
 
Kwam de dreiging van extremisme en terrorisme voorheen vooral uit jihadistische hoek, inmiddels 
zien we een toenemende dreiging vanuit het rechts-extremisme en het anti-institutioneel 
extremisme. Voor D66 zijn haatzaaien en oproepen tot geweld in alle gevallen onacceptabel, 
net zoals het aanwakkeren van antisemitisme, islamofobie en homohaat. Dat geldt ook voor 
alle ideologieën die het gebruik van geweld legitimeren, zoals terrorisme, rechts-extremisme, 
links-extremisme, religieus extremisme en anti-institutioneel extremisme. Deze nieuwe vormen 
van dreiging vragen om bijstelling van ons contra-terrorismebeleid. Voor D66 is preventie het 
vertrekpunt. Het bestrijden van extremisme en terrorisme mag daarbij nooit ten koste gaan van 
rechtvaardigheid en mag onze vrijheid niet onnodig inperken. We dringen daarom dan ook aan op 
goede privacybescherming en democratische waarborgen in het veiligheidsbeleid. 
 
• Preventie, vroeg ingrijpen en vertrouwen zijn voor D66 de basis om radicalisering een halt toe 
te roepen. Samen met gemeenten, wijkagenten, jongerenwerkers, docenten en hulpverleners 
willen we radicalisering vroegtijdig signaleren en de negatieve gevolgen voor het individu en 
de samenleving tot een minimum beperken. Dit vraagt om voldoende investeringen in kennis 
van nieuwe vormen van extremisme (zoals onder andere anti-institutioneel extremisme) bij 
professionals, zodat de signalen vroegtijdig herkend worden.
• We staan op tegen islamofobie. Het in het openbaar verbranden van religieuze boeken zoals de 
Koran is verwerpelijk en draagt op geen enkele manier bij aan een fatsoenlijk maatschappelijk 
debat. Volgens internationaal recht van het Europees Hof voor de Rechten van de Mens, waar 
Nederland aan gebonden is, wordt het verbanden van religieuze boeken uitdrukkelijk niet 
beschermd door het recht op de vrijheid van meningsuiting.
• D66 staat voor een krachtige strijd tegen het opkomende antisemitisme en het toenemende 
gevoel van onveiligheid voor Joodse Nederlanders. We zetten in op meer onderwijs over de 
holocaust, racisme en discriminatie. We steunen joodse instellingen in de extra beveiliging 
die de gemeenschap noodzakelijk acht en versterken de positie van de Nationaal Coördinator 
Antisemitismebestrijding.
• Bij het bestrijden van terrorisme en extremisme beschermen we de grondrechten. Vreedzame 
activisten zijn geen terroristen; inlichtingenwerk is voorbehouden aan inlichtingen- en 
veiligheidsdiensten en opsporingswerk aan de politie en het OM. De bevoegdheden leggen we 
wettelijk vast. Private partijen hebben hierin geen rol.
 
 Nieuwe energie voor Nederland.204 | Verkiezingsprogramma D66 2023 – 2027                    De digitale versie lees je op d66.nl/verkiezingsprogramma
Een nieuwe visie op nieuwe technologie
De mogelijkheden van nieuwe technologie zijn enorm. Met drones maken we het gebruik 
van landbouwgrond duurzamer, met algoritmes verdelen we sociale voorzieningen eerlijker 
en beter en met kunstmatige intelligentie maken we nieuwe medicijnen. Technologische 
innovaties zijn cruciaal om de grote uitdagingen van deze tijd het hoofd te bieden: 
klimaatverandering, toenemende sociale en economische ongelijkheid en internationale 
instabiliteit. Hier willen we volop gebruik van maken.
Tegelijkertijd zien we vaak dat nieuwe technologie ook negatieve gevolgen heeft. De impact 
van technologie op de mens en de samenleving hangt af van hoe we het gebruiken. De macht 
van de grote technologiebedrijven is enorm. D66 wil om die reden de ontwikkeling van nieuwe 
technologie democratiseren. Door zeggenschap te organiseren over wat er met je gegevens 
gebeurt. Door technologie duurzaam en waardengedreven te ontwikkelen. Daar hoort een 
overheid bij die gebruikmaakt van de mogelijkheden die digitalisering biedt, maar die ook begrijpt 
dat persoonlijk en fysiek contact onvervangbaar en onmisbaar is. Digitale inclusie staat centraal 
binnen de digitale overheid.
 
De digitale toekomst is rechtvaardig
Digitalisering raakt iedereen. Maar op dit moment besluit vooral een kleine groep techbedrijven 
en -ondernemers welke technologie wordt ontwikkeld. Om het gebruik van technologie 
rechtvaardiger te maken, is democratische grip en controle cruciaal. Wij vergroten de grip op 
technologie met een verantwoordelijke minister, stevigere parlementaire controle, burgerfora, 
regulering en beter toezicht. Mensen krijgen meer zeggenschap over hun gegevens. Vooraan 
zetten we technologie in om de democratie te versterken.
• D66 heeft de eerste staatssecretaris voor Digitale Zaken geleverd – een belangrijke stap naar 
meer politieke grip op digitalisering. Een groter mandaat is nodig voor deze bewindspersoon. 
D66 wil een minister van Digitale Zaken die leidinggeeft aan een overkoepelend ministerie van 
Digitale Zaken. Deze minister zorgt voor bundeling van kennis en expertise binnen de overheid, 
bijvoorbeeld door een pool van IT-talent in te stellen die werkt aan grote maatschappelijke 
opgaven.  Nieuwe energie voor Nederland.205 | Verkiezingsprogramma D66 2023 – 2027                    De digitale versie lees je op d66.nl/verkiezingsprogramma
• Parlementaire controle op technologische toepassingen is essentieel. De Tweede 
Kamercommissie Digitale Zaken blijft. Ook investeren we extra in parlementaire ondersteuning 
op het vlak van ICT en digitalisering. 
• D66 is blij met de komst van de Europese Wet inzake digitale markten. Of deze wet ook 
daadwerkelijk gaat leiden tot minder marktmacht van de grote techbedrijven, gaan we 
zien. Daarom maken we een jaar nadat de wet in werking is getreden de balans op. Als dan 
onvoldoende resultaat is geboekt, wil D66 dat techbedrijven alsnog worden opgeknipt. 
• De digitale publieke ruimte is grotendeels in handen van grote techbedrijven. D66 wil 
dat de overheid actief bijdraagt aan de ontwikkeling van open-source initiatieven voor 
discussieplatforms, zoals Mastodon en Pol.is. Bestaande experimenten met Pol.is breiden we 
uit. Hiervoor pleiten we ook in Europa.
• Met digitale platforms kunnen mensen meer politieke inspraak krijgen. In navolging van Spanje 
komt ook in Nederland een experiment met een platform voor politieke besluitvorming. Ook in 
Europa pleiten we voor het gebruik van dit soort platforms. 
• Overheden worden verplicht om ‘hoog-risico’ algoritmes in te vullen in het landelijke 
algoritmeregister.
• Het toezicht op algoritmes en AI wordt steviger. We verhogen het budget van de 
algoritmewaakhond. Toezichthouders zoals de Autoriteit Financiële Markten, de Autoriteit 
Consument & Markt, de Autoriteit Persoonsgegevens en het Commissariaat voor de Media, 
hebben voldoende middelen nodig om toezicht te kunnen houden op Europese regelgeving. 
D66 zal streng controleren of de overheid deze wetgeving effectief implementeert.
• We willen dat een Europese Digitale Identiteit (eID) open-source wordt ontwikkeld, zodat 
iedereen kan controleren of privacy wordt gerespecteerd. De gegevens slaan we niet op één 
plek op, maar op de apparaten van gebruikers, en de gegevens worden niet commercieel 
gebruikt.
De digitale toekomst is democratisch
 
D66 wil dat iedereen de vruchten kan plukken van de mogelijkheden die nieuwe technologie biedt 
– niet alleen de bedrijven die de technologie maken. De opbrengsten van nieuwe technologie 
gaan we eerlijker verdelen en nieuwe technologie maken we altijd met het maatschappelijk belang 
voor ogen. Zonder discriminatie en racisme, en juist gericht op meer sociale en economische 
gelijkwaardigheid. Zonder dat mensen online gevolgd worden door techbedrijven en mét respect 
voor persoonlijke vrijheid en autonomie. Digitale gelijkwaardigheid en inclusie staan centraal 
binnen de digitale overheid.Nieuwe energie voor Nederland.206 | Verkiezingsprogramma D66 2023 – 2027                    De digitale versie lees je op d66.nl/verkiezingsprogramma
• Er komt een verplichte mensenrechtentoets vóórdat de overheid algoritmes toegepast, zodat 
niemand wordt gediscrimineerd of onterecht wordt benadeeld. Deze toetsen maken we publiek 
inzichtelijk en controleerbaar.
• De overheid stopt met excessieve verzameling van data van burgers. Basisbeginselen zoals 
dataminimalisme en legaliteit staan centraal in de omgang van de overheid met gegevens van 
burgers. Dat betekent dat de overheid alleen de noodzakelijke gegevens gebruikt en alleen 
wanneer dit gebaseerd is op een wet. 
• Risicoprofilering door de overheid mag nooit meer leiden tot stigmatisering of (in)directe 
discriminatie van mensen. Kenmerken zoals afkomst en geslacht, maar ook de wijk waarin 
iemand woont, de taalvaardigheid van mensen en hun mentale welzijn worden niet meer 
gebruikt bij risicoprofilering.
• Digitale inclusie staat centraal bij de steeds verder digitaliserende overheid. Persoonlijk, offline 
contact met de overheid blijft altijd mogelijk. Bedrijven en organisaties die betrokken zijn bij de 
eerste levensbehoeften, zoals energiebedrijven, banken, verzekeraars en pensioenfondsen, 
blijven zorgen voor persoonlijke communicatie en ondersteuning van mensen. 
• We investeren in kennis en bewustzijn over digitale technologie. Naast de verplichte training 
‘Digitale weerbaarheid’ die Rijksambtenaren vanaf 2024 krijgen, komt er een verplichte training 
‘Digitalisering, mensenrechten en ethiek’. 
• Nog steeds zijn er naar schatting 20.000 Nederlandse huishoudens die niet kunnen beschikken 
over snel internet. D66 wil dat de overheid in samenwerking met het bedrijfsleven zorgt dat 
deze huishoudens worden aangesloten op snel internet. Dat geldt ook voor het Caribisch deel 
binnen het Koninkrijk. 
• Om de opbrengsten van technologie eerlijker te verdelen, wil D66 dat technologiebedrijven 
belasting betalen over de winsten die zij maken met hun digitale diensten. 
• D66 maakt zich hard voor meer gendergelijkheid en culturele diversiteit binnen de techsector. 
Het is belangrijk dat technologie die grote groepen mensen raakt, gemaakt wordt door een 
groep mensen die een weerspiegeling vormt van de maatschappij.
• Om de individuele vrijheid van ideeënvorming en de democratie te beschermen tegen 
desinformatie en manipulatie komt er een verbod op het gebruik van microtargeting voor 
politieke advertenties. Ook reguliere advertenties worden niet meer getoond op basis van 
persoonlijke profielen, maar alleen nog op basis van de directe context van de webpagina. 
Daarnaast zetten we in op meer voorlichting over het herkennen van desinformatie, in het 
bijzonder bij jongeren. Dit doen we in samenwerking met onder andere scholen en bibliotheken  Nieuwe energie voor Nederland.207 | Verkiezingsprogramma D66 2023 – 2027                    De digitale versie lees je op d66.nl/verkiezingsprogramma
• Gegevensuitwisseling (interoperabiliteit) tussen digitale platforms, zoals berichtenapps, is een 
prioriteit voor D66. Zo krijgen mensen meer keuzevrijheid en concentreert macht zich minder 
sterk bij een handjevol platforms. 
• Dankzij de Wet inzake digitale diensten zijn sociale mediaplatforms verplicht om gebruikers een 
alternatief algoritme aan te bieden. D66 wil dat niet-gepersonaliseerde algoritmes de standaard 
worden en dat mensen altijd betekenisvolle toestemming geven om inhoud op basis van 
gepersonaliseerde algoritmes te zien. 
• Het verdienmodel van sociale mediabedrijven is erop gericht om ons zo lang mogelijk op het 
platform te houden, zodat zij zo veel mogelijk geld verdienen met advertenties. Dit perverse 
model leidt tot het gebruik van verslavende algoritmes, ongeacht de schade voor kinderen en 
(jonge) mensen op het vlak van sociale veiligheid, mentaal welzijn en concentratievermogen. 
D66 wil daarom dat de Europese Unie in de toekomst ook de effecten van algoritmes op 
mentaal welzijn meeneemt en zo nodig aan banden legt. 
• We verplichten sociale mediabedrijven om escalatiekanalen te hebben, waar slachtoffers van 
bedreiging terechtkunnen om strafbare content offline te halen.
• Dankzij de AI-Verordening zijn leveranciers van zogeheten foundation models zoals ChatGPT 
verplicht om inzichtelijk te maken op welke data die ze gebruiken intellectueel eigendom rust. 
D66 onderschrijft het belang van deze stap en wil waar nodig het intellectueel eigendomsrecht 
aanscherpen. 
• De Wet seksuele misdrijven wordt aangepast zodat niet-consensuele pornografische deepfakes 
expliciet worden verboden.
• Tracking-cookies worden standaard uitgeschakeld. Voortaan kunnen mensen op een 
gebruiksvriendelijke manier betekenisvolle toestemming geven voor het plaatsen van cookies. 
We pleiten in Europa voor aanpassing van de Cookiewet (Telecommunicatiewet).
• D66 wil dat Nederland het AI-Verdrag van de Raad van Europa versneld ondertekent en 
moedigt ook andere landen aan dit te doen. Hiermee beschermen we de fundamentele rechten 
en vrijheden van mensen in het digitale tijdperk.
• D66 maakt zich hard voor de arbeidsomstandigheden van werknemers bij online platforms en 
bedrijven achter generatieve AI. We willen een Europese richtlijn die het mentale welzijn van 
medewerkers beschermt en eerlijke lonen afdwingt. 
• Er wordt een proef digitaal stemmen ingevoerd voor de Nederlandse stemgerechtigden in het 
buitenland voor de eerstvolgende Tweede Kamerverkiezingen na 2023.Nieuwe energie voor Nederland.208 | Verkiezingsprogramma D66 2023 – 2027                    De digitale versie lees je op d66.nl/verkiezingsprogramma
De digitale toekomst is duurzaam
Technologie en duurzaamheid hangen sterk met elkaar samen. We willen technologie inzetten 
om klimaatverandering tegen te gaan. Tegelijkertijd is technologie als kunstmatige intelligentie 
ook afhankelijk van grote hoeveelheden elektriciteit, stroom en eindige grondstoffen. Dit dreigt 
de klimaatcrisis juist te versterken. D66 wil dat technologie klimaatneutraal en met respect voor 
natuur en milieu wordt ontwikkeld. Nederland maakt zich in Europa hard voor klimaatrechtvaardige 
toeleveringsketens van technologie.
• Datacentra gebruiken veel elektriciteit en water voor de koelsystemen en om de servers 
draaiende te houden. D66 wil daarom dat datacentra in Nederland klimaatneutraal zijn in 2030. 
Vanaf 2025 worden alleen nog vergunningen afgegeven voor klimaatneutrale datacentra.
• D66 wil dat er internationale afspraken komen over de verduurzaming van de productieketen 
van de technologie-industrie, waaronder de verduurzaming van datacentra en mijnen waar 
grondstoffen voor de energietransitie, zoals kobalt en lithium, worden gewonnen.
• We willen internationale afspraken over technologie die het klimaat beïnvloedt, wat ook wel 
geo-engineering heet. Wat D66 betreft wordt ‘omkeerbaarheid’ in deze afspraken een harde 
vereiste.
De digitale toekomst is veilig
De digitale toekomst moet veilig zijn. Maar onze digitale veiligheid is niet vanzelfsprekend: 
oorlogsvoering vindt steeds vaker digitaal plaats. Daarom brengen we onze cyberveiligheid en 
-weerbaarheid op orde. Ook binnen het elektronische verkeer blijft veiligheid en de bescherming 
van privacy van mensen essentieel. Op verschillende digitale vlakken is Nederland te afhankelijk 
van overheden en bedrijven buiten Europa. Dit brengt risico’s mee voor onze veiligheid en de 
bescherming van mensenrechten. We investeren in veilige alternatieven en vergroten zo onze 
digitale autonomie. Ook de overheid zelf haalt meer ICT-kennis en expertise in huis en brengt de 
ICT-huishouding op orde.
• Om artificiële intelligentie (AI) veilig en ethisch verantwoord te ontwikkelen en implementeren, 
pleit Nederland voor de oprichting van een VN Agentschap dat toezicht houdt op de 
ontwikkeling van nieuwe AI modellen. Dit agentschap dient als een mondiale autoriteit die zorgt 
voor de coördinatie van best practices, normen en richtlijnen op het gebied van eerlijke, veilige 
en ethische AI. Later krijgt deze autoriteit ook additionele bevoegdheden, bijvoorbeeld het Nieuwe energie voor Nederland.209 | Verkiezingsprogramma D66 2023 – 2027                    De digitale versie lees je op d66.nl/verkiezingsprogramma
inzicht krijgen in de hoeveelheid beschikbare rekencapaciteit bij ontwikkelaars of het stoppen 
van potentieel gevaarlijke training-runs.
• Met de komst van nieuwe AI-systemen zijn we meer dan ooit kwetsbaar voor cyberaanvallen, 
denk bijvoorbeeld aan geautomatiseerd exploits vinden of persoonlijke spam mailtjes. We 
kunnen ze niet allemaal voorkomen, maar we kunnen wel de resilience van organisaties tegen 
aanvallen versterken. De overheid moet regelmatig testaanvallen uitvoeren op onze eigen 
digitale infrastructuur en bedrijven moeten hiertoe gestimuleerd worden. Zo kunnen we zwakke 
punten opsporen en aanpakken voordat ze een echt probleem worden.
• D66 is blij met de ontwikkelingen op het gebied van de Europese Wet inzake cyberveerkracht. 
We willen dat producten altijd veilig zijn. Nederland wordt op dit gebied een voorloper en 
stimuleert een vlotte uitrol van deze wet.
• Op dit moment is er een meldplicht voor datalekken, maar geen centraal register waarin 
mensen kunnen nagaan of hun gegevens zijn gelekt. Daarom pleiten we voor een Europees 
datalekregister waarin de gemelde datalekken centraal inzichtelijk worden gemaakt.
• Kwantumtechnologie is volop in ontwikkeling. De Nederlandse overheid zal daarom in 
Europa pleiten voor een quantum-proof standaard voor de beveiliging van gevoelige 
overheidsinformatie, bijvoorbeeld bij overheden, financiële instellingen, de gezondheidszorg, 
kritieke infrastructuur en defensiecontracten.
• End-to-end encryptie blijft wat D66 betreft een grondrecht. Zo kunnen advocaten, journalisten, 
mensenrechtenactivisten en ieder ander veilig online communiceren zonder dat ze bespioneerd 
worden door kwaadwillenden. Metadata (data over data, zoals wanneer, naar wie en hoe laat 
berichten zijn verzonden) worden opgenomen binnen het briefgeheim.
• Anonimiteit op sociale media blijft tussen gebruikers onderling gewaarborgd. Wel wordt de 
identiteit traceerbaar wanneer iemand de wet overtreedt.
• Burgers en organisaties krijgen het recht om hun identiteit gratis te laten verifiëren op sociale 
media. Ook krijgen zij het recht om alleen maar content van andere identiteit-geverifieerde 
gebruikers te zien en om alleen gezien te worden door andere identiteit-geverifieerde 
gebruikers. Zo geven we iedereen de keuze om zichzelf te beschermen tegen bots en online-
trollenlegers.
• Als we erg afhankelijk zijn van enkele marktpartijen buiten Nederland, vormt dat een risico 
voor de digitale autonomie, en daarmee voor de nationale veiligheid en bescherming van 
mensenrechten. Voortaan neemt de overheid digitale autonomie mee in het inkoopproces van 
nieuwe technologische producten, zoals camera’s en sensoren.
• Nederland zet in op een Europees netwerk van leveranciers van netwerkapparatuur. Dit draagt 
bij aan de digitale autonomie en verkleint onze afhankelijkheid van leveranciers van buiten 
Europa.Nieuwe energie voor Nederland.210 | Verkiezingsprogramma D66 2023 – 2027                    De digitale versie lees je op d66.nl/verkiezingsprogramma
• De Nederlandse overheid verkleint haar afhankelijkheid van digitale diensten van 
technologiebedrijven buiten Europa, met name in de zorg en het onderwijs. De overheid brengt 
deze afhankelijkheden in kaart en gaat waar nodig in zee met andere (markt)partijen.
• Om onze onafhankelijkheid te vergroten, gaan we meer van onze data hosten binnen 
Nederland.
• Servers die gebruikt worden door de (semi)overheid staan binnen de EER, tenzij er goede 
reden is dit niet te doen. We vergroten daarmee onze digitale autonomie en stimuleren 
Cloudinfrastructuur op Europees niveau.
• De ICT-capaciteiten van het Rijk brengen we op orde. De overheid wordt minder afhankelijk van 
externe ICT-inhuur en haalt meer ICT-kennis in huis. De minister van Digitale Zaken houdt hierop 
de regie.
• ICT-projecten bij de overheid worden voortaan in kleinere blokken opgesplitst die los 
aanbesteed kunnen worden. De overheid beweegt weg van enorme projecten. Zo wordt het 
toezicht op aanbestedingen overzichtelijker. Uitvoeringsorganisaties krijgen een luidere stem in 
dit proces, zodat de praktijk beter aansluit bij de beleidskeuzes in de politiek.
• In de huidige maatschappij is het haast onmogelijk om mee te kunnen doen zonder een aantal 
digitale voorzieningen, zoals e-mail of office-software. Momenteel is deze markt in handen van 
grote techbedrijven. Deze publieke voorzieningen worden publiek toegankelijk.
• De overheid gebruikt open standaarden, tenzij het echt niet anders kan. Open-source software 
vormt het uitgangspunt bij de overheid. Alle software die met publiek geld voor de publieke 
sector wordt ontwikkeld, wordt voortaan publiek beschikbaar gemaakt onder een open- source 
licentie. Dit draagt bij aan digitale inclusie, participatie, controle en de bescherming van privacy. 
 
 
Nederland koploper in technologie
Technologie is niet uit zichzelf goed of slecht, maar weerspiegelt de overtuigingen en 
belangen van de makers. Nu wordt technologie te vaak ontwikkeld vanuit het perspectief van 
technologiebedrijven en -ondernemers buiten Europa. D66 wil dat Nederland het heft in eigen 
hand neemt en investeert in onderzoek naar nieuwe technologie. Dat is ook goed voor onze 
economie. Door de kansen van kunstmatige intelligentie te grijpen, wordt Nederland koploper in 
waardengedreven AI die we inzetten om de grote uitdagingen van deze tijd het hoofd te bieden.  
 
 Nieuwe energie voor Nederland.211 | Verkiezingsprogramma D66 2023 – 2027                    De digitale versie lees je op d66.nl/verkiezingsprogramma
• In de nationale AI-strategie komt duurzame en rechtvaardige kunstmatige intelligentie centraal 
te staan. Kunstmatige intelligentie ontwikkelen we in samenwerking tussen overheden, 
bedrijven en de wetenschap, om het maatschappelijk belang te dienen. Bijvoorbeeld om 
klimaatverandering te bestrijden of armoede tegen te gaan, of voor medisch onderzoek. 
Hierbij maken we gebruik van zogeheten data commons, waarmee we op een verantwoorde 
manier data delen tussen overheid, wetenschap en bedrijven, ten bate van maatschappelijke 
uitdagingen.
• Voor de ontwikkeling van nieuwe technologie is de kennis en creativiteit van ondernemers en 
bedrijven, met name start-ups en scale-ups, onmisbaar. Daarom bouwen we aan een goed 
vestigingsklimaat voor waardengedreven technologiebedrijven. We zetten ons in voor een 
Europees ecosysteem waarin bedrijven, overheden en wetenschap gezamenlijk werken aan 
technologie die hulp kan bieden bij maatschappelijke opgaven.
• D66 wil dat publieke investeringen in AI het publieke belang dienen. Bij publiek gefinancierd 
onderzoek naar AI werken we alleen nog samen met commerciële partijen als de toegevoegde 
maatschappelijke waarde vooraf duidelijk is en de opgedane kennis in publieke handen blijft. 
• Wat D66 betreft komen er meer investeringen in opleidingscapaciteit voor studenten in 
techniek, ICT en kunstmatige intelligentie. Ook komt er meer onderzoek naar digitale 
technologie, zoals kunstmatige intelligentie, cyber security, kwantumtechnologie en fonetica.Nieuwe energie voor Nederland.212 | Verkiezingsprogramma D66 2023 – 2027                    De digitale versie lees je op d66.nl/verkiezingsprogrammaEen energieke 
wereld:  
Europa, 
migratie en 
buitenlandse 
zaken.Hoofdstuk 6Nieuwe energie voor Nederland.213 | Verkiezingsprogramma D66 2023 – 2027                    De digitale versie lees je op d66.nl/verkiezingsprogrammaWAT ZIEN WE
Sinds februari 2022 woedt er een oorlog op het Europese continent. De Russische agressie heeft 
ons doen inzien dat het Europese streven naar vrijheid, democratie en veiligheid in één klap 
urgenter dan ooit is. We zijn met onze neus op de feiten gedrukt; het vredesdividend is weg en 
onze economische afhankelijkheid is blootgelegd. Te lang hebben we ons als Europa afhankelijk 
gemaakt van Rusland voor onze energie, van China voor onze welvaart en van Amerika voor onze 
veiligheid. Maar we hebben enorme veerkracht getoond door eensgezind Europees samen te 
werken en kunnen kwetsbaarheden omzetten naar kansen en mogelijkheden voor de toekomst.
 
Alles wijst erop dat we mondiaal moeten samenwerken om de wereld leefbaar te houden. 
Klimaatverandering is de wereld onleefbaar aan het maken en heeft een exponentieel effect op 
sociaaleconomische uitdagingen. We zien dagelijks mensen op de vlucht slaan voor geweld, 
vervolging en onleefbare omstandigheden door droogte, overstromingen en honger. Tegelijk biedt 
duurzaamheid sociale en economische oplossingen, juist ook in regio’s waar klimaatverandering 
het tastbaarst is. 
WAT WILLEN WE
In deze woelige wereld zijn onze waarden onze belangen. Voor Nederland en Europa is het 
belangrijk dat wij in een wereld wonen die niet gedijt op het recht van de sterkste, maar op 
regels, wetten en afspraken. Als sociaal-liberalen blijven wij geloven in de kracht van Europese 
integratie, internationale afspraken en open samenlevingen en economieën. Wij zijn Europa. De 
Europese Unie is evenzeer de som van zwaarbevochten compromissen als het resultaat van een 
compromisloze toewijding aan onze gedeelde idealen en waarden. Die waarden staan onder 
druk; binnen Europa, maar ook wereldwijd. Daarom blijven we werken aan een verbonden, dieper 
geïntegreerde en sterkere Unie. Alleen dan kunnen we samen een betere toekomst maken. 
Alleen in EU-verband kunnen we de dialoog aangaan met landen zoals China, India en Turkije en 
mondiaal effectief optreden.
 
Om onze veiligheid en onze vrijheid te garanderen, werken we in Europa aan één strategie op 
veiligheid en defensie. We hebben bindende afspraken nodig voor de versterking van de Europese 
defensiekracht, voor de eenwording van de Europese defensiemarkt en voor een collectieve 
Europese verdediging binnen het kader van de NAVO. Ook bij migratie ligt de kern van ons beleid 
in Europa. We willen betere afspraken over een eerlijke verdeling van vluchtelingen en meer veilige 
routes. We zetten meer in op hoogwaardige arbeidsmigratie, zorgen voor een stabiele en robuuste 
opvangketen met menswaardige opvang voor vluchtelingen en zijn strenger bij asielzoekers die 
geen kans hebben om hier te blijven.Een energieke wereld:  
Europa, migratie en buitenlandse zakenNieuwe energie voor Nederland.214 | Verkiezingsprogramma D66 2023 – 2027                    De digitale versie lees je op d66.nl/verkiezingsprogramma
We sluiten eerlijke en duurzame handelsakkoorden om mogelijkheden voor Nederland en de rest 
van de wereld te creëren. De transitie naar een duurzame wereld is dus niet alleen een noodzaak, 
maar de beste kans voor een gelijke en rechtvaardige toekomst. We stellen gezamenlijke 
prioriteiten om de groene transitie op een rechtvaardige manier te voltooien. Samen versterken we 
democratische waarden en komen we op voor bescherming van mensenrechten en de rechten, 
representatie en participatie van vrouwen en minderheden. Samen pakken we invloed in de 
wereld.
WAT DOEN WE
• De Europese Unie is klaar voor verandering en versterking van de Europese democratie. In 2022 
werden een jaar lang Europese burgerpanels georganiseerd onder de naam “Conferentie over 
de toekomst van Europa”. We volgen de aanbevelingen uit die burgerpanels op en beginnen 
daarbij bij Europese democratisering zoals Europese transnationale kieslijsten met een 
Europese lijsttrekker. 
• We pleiten voor een ‘EU-begroting’ die zich richt op de grote uitdagingen van deze tijd, 
zoals onze afhankelijkheid van autocratische grootmachten, klimaatverandering, nieuwe 
technologieën en de veranderende demografie op ons continent. De mogelijkheden voor de 
Europese Unie om eigen middelen te genereren moeten worden vergroot. 
• We houden vast ook na 2026 aan de norm van 2 procent BBP voor defensie. Dat vraagt om een 
forse investering, maar een veilige wereld is niet gratis. Oekraïne verdient blijvend onze steun in 
de oorlog tegen Rusland, op militair én humanitair gebied. 
• We verdubbelen het budget van het nieuwe (internationale) klimaatfonds en houden vast 
aan de internationale norm van 0,7 procent van het BNI voor het structurele budget voor 
ontwikkelingssamenwerking. 
• We zorgen voor een migratiebeleid dat werkt. We beschermen kwetsbare mensen op de vlucht. 
Zorgen voor een snelle en zorgvuldige asielprocedure. Zijn strenger voor asielzoekers die geen 
kans hebben om hier te blijven. We zetten in op hoogwaardige arbeidsmigratie en pakken 
misstanden aan. In de asielopvang wordt vanaf dag één les in de Nederlandse taal gegeven en 
moet iedereen sneller aan het werk kunnen.Nieuwe energie voor Nederland.215 | Verkiezingsprogramma D66 2023 – 2027                    De digitale versie lees je op d66.nl/verkiezingsprogrammaWij zijn Europa
Wij zijn Europa. De Europese Unie is in veel opzichten een wonder. Een wonder van menselijk 
vernuft, van vindingrijkheid en van volharding. Het is evenzeer de som van zwaarbevochten 
compromissen als het resultaat van een compromisloze toewijding aan onze gedeelde 
idealen en waarden. Die waarden staan onder druk; binnen Europa maar ook wereldwijd. 
Daarom blijven we werken aan een verbonden, dieper geïntegreerde en sterkere Unie.
Een sterke Unie is wendbaar in een onvoorspelbare, multipolaire wereld. Een sterke Unie is 
veerkrachtig en klaar voor de opgaven van de toekomst. Een verenigde Unie betekent een sterk 
Nederland, al helemaal in de nieuwe mondiale context. Daarom moeten we ervoor zorgen dat de 
Europese Unie de noodzakelijke stappen zet om de uitdagingen van vandaag aan te kunnen en de 
kansen van morgen te verzilveren. De status quo werkt niet in de huidige geopolitieke realiteit. De 
Europese Unie moet sneller, transparanter en besluitvaardiger kunnen opereren. Met een betere 
balans tussen macht en tegenmacht. Een Unie die ondersteunt, maar die ook een duidelijke visie 
heeft en stuurt wanneer nodig. Een écht democratische Unie waar diversiteit een kracht is en 
die voor onze gedeelde waarden en belangen vecht. Dit vraagt duidelijke keuzes en actie, juist 
ook op nationaal vlak. Nederland bepaalt namelijk mee: wat voor Europa willen we? Wat voor 
waardengemeenschap willen we?
Een democratie die werkt
Samen met de 500 miljoen inwoners op dit continent zijn wij de Europese democratie. Gezamenlijk 
maken wij keuzes over ons klimaat, onze toekomstige economie en onze veiligheid. D66 wil dat de 
Europese democratie een échte democratie wordt die alle Europese inwoners vertegenwoordigt. 
Met de Europese Commissie als Europese regering en het Europees Parlement als sterke 
wetgever en krachtige tegenmacht. Daarbij is onze Europese democratie slechts zo sterk als de 
zwakste speler. Daarom treden we fel op tegen lidstaten die de rechtsstaat aan hun laars lappen.
• De Europese Unie is klaar voor verandering en versterking van de Europese democratie. In 2022 
werden een jaar lang Europese burgerpanels georganiseerd onder de naam “Conferentie over 
de toekomst van Europa”. We volgen de aanbevelingen uit die burgerpanels op en beginnen 
daarbij bij Europese democratisering, zoals Europese transnationale kieslijsten met een 
Europese lijsttrekker.
• Verdragswijziging is een logisch gevolg van de gehouden burgerpanels en daar spannen wij ons 
dus voor in. In het nieuwe verdrag nemen we meer instrumenten op die de rechtsstaat en de 
waardengemeenschap waar we naar streven beschermen.Nieuwe energie voor Nederland.216 | Verkiezingsprogramma D66 2023 – 2027                    De digitale versie lees je op d66.nl/verkiezingsprogramma
• De invloed van het Europees Parlement wordt uitgebreid en geborgd, met onder andere 
initiatiefrecht, budgetbevoegdheid en het recht om Europese Commissarissen individueel weg 
te sturen. Zo wordt het Europees Parlement een volwaardig medewetgever en een krachtige 
tegenmacht en kan het haar rol als democratische controle echt uitvoeren.
• We creëren een ware Europese democratie met transnationale kieslijsten en een lijsttrekker die 
opgaat voor het voorzitterschap van de Europese Commissie.
• Veto’s in de (Europese) Raad worden afgeschaft, ook op het gebied van buitenlandbeleid, 
defensie en bij belastingen als het gaat om het groene, vermogens- en bedrijfswinstendomein. 
Zo wordt de Europese Unie slagvaardiger wanneer het erop aankomt.
• Ook in Nederland zelf moeten we aan de slag. De Nederlandse overheid zit – als een van de 
oprichters - aan tafel. Geen besluit van “Brussel”, maar van ons allemaal. D66 wil een sterkere 
nationale parlementaire controle over hoe Nederland zich positioneert en handelt in de Raad, in 
het bijzonder de Europese Raad, waar lidstaten beslissingen maken in Brussel. Hierdoor zal de 
Tweede Kamer beter betrokken worden bij Europese en dus Nederlandse besluitvorming, om 
inhoudelijke en politieke overwegingen transparanter te maken.
• D66 streeft ernaar het aantal Eurocommissarissen aanzienlijk te verminderen.
Democratie is het beschermen waard
Het beschermen van de rechtsstaat en verder vormgeven van de Europese grondrechten is 
belangrijker dan ooit. EU-waarden zijn de basis van EU-lidmaatschap en rechten voor lidstaten. 
De jaarlijkse rechtsstaat-APK – dankzij voorstellen van D66 nu een realiteit – in de vorm van een 
Commissierapport over de rechtsstaat waarin alle lidstaten worden gemonitord, moet worden 
versterkt.
• De ervaring leert dat het enige dat effect sorteert het dichtdraaien van de geldkraan is. Daarom 
blijft D66 zich inspannen voor het stopzetten van geldstromen naar lidstaten die de rechtsstaat 
afbreken.
• D66 wil dat de Europese Commissie sneller kan handelen wanneer rechtsstatelijke gebreken 
zijn geconstateerd. De Commissie moet daarbij onafhankelijk van de Raad opereren. Als na 
sancties geen verbetering optreedt, moet de Commissie de macht krijgen om de sanctie(s) te 
verzwaren.
• De Artikel 7-procedure, die kan worden gebruikt voor het opschorten van rechten van lidstaten, 
heeft te weinig tanden. Met een nieuw verdrag moet een duidelijker sanctieraamwerk worden 
opgetuigd als lidstaten herhaaldelijk de gemeenschappelijke waarden in de EU-verdragen Nieuwe energie voor Nederland.217 | Verkiezingsprogramma D66 2023 – 2027                    De digitale versie lees je op d66.nl/verkiezingsprogramma
breken. Daarbij zou een lidstaat waar een Artikel 7-procedure tegen loopt, overgeslagen moeten 
worden bij het roulerende voorzitterschap van de Raad van de EU.
Een nieuwe begroting voor een moderne Unie
We pleiten voor een modernisering van het Meerjarig Financieel Kader (MFK). Deze ‘EU-
begroting’ moet zich richten op de grote uitdagingen van deze tijd, zoals onze afhankelijkheid 
van autocratische grootmachten, klimaatverandering, nieuwe technologieën en de veranderende 
demografie op ons continent. Bij elkaar betekent dit dat de Europese Unie meer inkomsten nodig 
heeft; we pleiten daarom voor meer eigen middelen. Lidstaten krijgen meer ruimte voor groene en 
kwaliteitsinvesteringen. 
• Nog steeds gaat een te groot deel van de EU-begroting naar oud beleid. Voor de economie 
van de toekomst zijn investeringen in innovatie broodnodig. We moderniseren daarom de EU-
begroting, met minder geld naar landbouw en meer richting innovatieve industrieën.
• D66 wil erop inzetten om vaker ruimte te bieden voor investeringen in gezamenlijke opgaven 
met harde afspraken over hervormingen. Dit geldt vooral voor investeringen die beter 
gezamenlijk kunnen worden gedaan. Bij gemeenschappelijke schulden voor fondsen worden 
ook afspraken gemaakt voor hervormingen, de rechtsstaat en naleving.
• We zetten de hervorming van het Stabiliteits- en Groeipact (SGP) door zodat economische 
crises niet verder worden versterkt, zoals we bij de vorige financiële crisis hebben gezien, en 
handhaving weer effectief wordt. Dit doen we door one size fits all-regels te vervangen door 
maatwerkafspraken.
• Nederland pleit voor een verstevigde aanpak van belastingontduiking. Er is op EU-niveau 
harmonisatie nodig van de (grondslag van) vennootschapsbelasting, om een einde te 
maken aan de race to the bottom onder multinationals bij het uitbuiten van verschillen in 
belastingregimes. 
 
 
 
 Nieuwe energie voor Nederland.218 | Verkiezingsprogramma D66 2023 – 2027                    De digitale versie lees je op d66.nl/verkiezingsprogramma
Europees denken voor energieke regio’s
D66 kijkt met een Europese bril naar Nederland. Door buiten landsgrenzen te denken, zie je dat 
regio’s die voor Nederland aan de grens liggen, voor Europa juist een centrale positie hebben. De 
kracht van deze regio’s moeten we versterken en benadrukken. D66 wil samenwerking tussen 
(grens)regio’s versterken, zodat we Europeser gaan denken. De bestaande Euregio-netwerken en 
grensoverschrijdende samenwerkingsverbanden zijn van belang in dezen.  
• Voor mensen die in het ene EU-land wonen, maar over de grens werken, is er nog een gebrek 
aan goede afspraken. Als gevolg van de pandemie is ‘grenswerken’ niet langer beperkt tot 
mensen die bij een fysieke grens wonen. Wonen en werken op twee verschillende plekken 
is steeds normaler geworden dankzij de versnelde digitale transitie op veel werkplekken. De 
Europese Unie coördineert straks fiscaal beleid en sociale zekerheidszaken beter.
• De vrijheid om te kunnen reizen en overal te kunnen werken in Europa is van essentieel belang, 
vooral in grensgebieden. D66 zet daarom in op goedkoper, efficiënter en meer openbaar 
vervoer en verbindingen tussen grensregio’s.
• Als Europeaan zou je altijd, bij alle overheidsinstellingen, ook in het Engels zaken moeten 
kunnen regelen. D66 zet in op een Europese grenswerkrichtlijn.
• Identiteit kent geen grenzen. In Europa hebben we een gedeelde geschiedenis, 
gemeenschappelijke culturen, maar ook een grote diversiteit die we moeten koesteren. Als 
D66 zetten we verder in op het ondersteunen van cultureel erfgoed, vooral in regio’s en 
grensgebieden. We stimuleren culturele samenwerking tussen de Europese Unie en haar 
partnerlanden.
Een veilig Europa
Nederland is alleen veilig in een veilig Europa. Daarom zetten we ons op alle facetten in op het 
versterken van onze Europese veiligheid. Wat D66 betreft betekent dat een gemeenschappelijke 
Europese krijgsmacht, onafhankelijk worden van autocratische grootmachten, maar 
ook perspectief bieden aan landen in de instabiele ring om Europa en gezamenlijk 
grensoverschrijdende criminaliteit aanpakken.
 
 
 Nieuwe energie voor Nederland.219 | Verkiezingsprogramma D66 2023 – 2027                    De digitale versie lees je op d66.nl/verkiezingsprogramma
• Uitbreiding van de Europese Unie is in ons belang. We denken daarbij in eerste instantie aan 
Oekraïne en de landen op de Balkan. De Balkan is niet onze achtertuin, de Balkan is onze 
binnentuin. De Balkan ligt volledig omsloten door Europese landen. Als wij niet kunnen besluiten 
hoe we met hen een gezamenlijke toekomst vorm gaan geven, dan gaan autocraten dat voor 
ons doen.
• Uitbreiding is nooit urgenter of actueler geweest dan nu en is in het belang van een stabiel 
en veilig Europa. Vanzelfsprekend vragen we daarbij ook iets van kandidaat-lidstaten. Het 
lidmaatschap komt met serieuze en duidelijke verplichtingen en een land moet die kunnen 
dragen.
• Ook zorgen we ervoor dat de Europese politiek en bestuur klaar is voor toekomstige uitbreiding. 
De voorgestelde maatregelen voor democratische vernieuwing en voor bescherming van de 
rechtsstaat zijn hierbij extra van belang.
• D66 wil het proces van EU-uitbreiding hervormen. We toornen niet aan de Kopenhagen-criteria 
en zijn van mening dat een land pas lid kan worden als aan alle bestaande criteria is voldaan. 
Maar D66 wil kandidaat-lidstaten wel al eerder een ‘observant’ status geven of al eerder mee 
laten praten over Europese beslissingen. Zo maken kandidaat-lidstaten gaandeweg kennis met 
de Europese besluitvorming en het toetredingsproces.
• De Europese Unie ondersteunt landen in het Oostelijk Partnerschap bij het democratischer 
maken van hun bestuur, de bestrijding van corruptie en mensenrechtenschendingen, en het 
respecteren van burgerrechten. We investeren meer in de zogenoemde MATRA-fondsen.
• Nederland spant zich in Europees verband ervoor in dat de landen van het Oostelijk 
Partnerschap die stappen in de goede richtingen zetten blijvend perspectief op een uiteindelijk 
EU-lidmaatschap hebben, zodat de stimulus wordt vergroot om toe te werken naar het voldoen 
aan de Kopenhagen-criteria.
• In de aanpak van grensoverschrijdende criminaliteit van Nederland hecht D66 groot belang 
aan intensieve internationale politiesamenwerking in grensregio’s. Gezamenlijke uitwisseling en 
samenwerking in opsporing kan internationale criminaliteit (in deze regio’s) effectief en efficiënt 
aanpakken. Een mooi voorbeeld hiervan, dat D66 onderschrijft en stimuleert, is het Euregionaal 
Politie Informatie Coöperatie Centrum (EPICC).
Ons buitenlandbeleid is Europees
Alleen met een Europees buitenlandbeleid kunnen we optreden tegen internationale agressie, 
onderdrukking van minderheden en mensenrechtenschendingen. Wereldwijd zet de Europese 
Unie zich in voor vrede, democratie en stabiliteit. Internationale solidariteit vormt hiervan de 
basis: een gedeelde strijd tegen armoede, onrecht en ongelijkheid. Om onze slagkracht te Nieuwe energie voor Nederland.220 | Verkiezingsprogramma D66 2023 – 2027                    De digitale versie lees je op d66.nl/verkiezingsprogramma
vergroten zet Nederland zich in om het vetorecht van de lidstaten af te schaffen in het Europees 
buitenlandbeleid. Alleen zo kan de Europese Unie een sterkere speler worden op het wereldtoneel. 
We pleiten voor een permanente zetel voor de Europese Unie in de VN-Veiligheidsraad.  
• We maken ons strategisch onafhankelijk van autocratische regimes. Daarom zetten we in op 
strategisch grondstofbeheer, duurzame energie, screening van in- en uitgaande investeringen 
en bescherming van onze vitale infrastructuur. We vormen een sterk verbond met de ‘vrije 
landen’ in de wereld om onze waarden te beschermen.
• Wij willen de druk op Rusland vergroten totdat alle Russische militairen zijn teruggetrokken uit 
Oekraïne en Poetin voor het Internationaal Gerechtshof is verschenen. We versterken onze 
langjarige steun aan Oekraïne waar mogelijk. Russische tegoeden confisqueren we en zetten 
we in voor de wederopbouw van Oekraïne.
• Nederland zal niet rusten tot de MH17-daders en opdrachtgevers hun rechtmatige straf hebben 
uitgezeten.
• We sluiten onze ogen niet voor het feit dat China een systeemrivaal is en een gevaar voor de 
liberale wereldorde. We moeten onze strategische afhankelijkheden van dit land snel afbouwen. 
Vooral bij de transitie naar een duurzame economie is onze afhankelijkheid ingewikkeld. Samen 
met de VS en andere democratische landen moeten we dit monopolie verbreken met het 
groenste handelsakkoord ooit. We blijven ons inzetten voor de mensenrechten van Oeigoeren, 
Tibetanen en andere minderheden.
• De regering en bevolking van Taiwan bepalen hun eigen toekomst. De status quo kan dan ook 
alleen vreedzaam en met hun instemming worden gewijzigd. Nederland bevordert de relaties 
met Taiwan op alle mogelijke manieren.
• Vooral bij de transitie naar een duurzame economie is onze afhankelijkheid van China 
levensgroot. China is verantwoordelijk voor de productie van 90 procent van de zeldzame 
metalen, 80 procent van het productieproces van windmolens en 60 procent van autobatterijen. 
Samen met de VS en andere democratische landen moeten we dit monopolie verbreken met 
het groenste handelsakkoord ooit.
• Nederland zet zich in voor wereldwijde versterking van mensenrechten, met bijzondere 
aandacht voor lhbtiq+-rechten, voor journalisten en voor niet-gelovigen. We zijn voorstander 
van het gebruik van het Europese mensenrechten-sanctieregime (Magnitsky-wetgeving), 
zoals bijvoorbeeld bij Rusland, Wit-Rusland en China. Hiermee kunnen individuele 
mensenrechtenschenders buiten de Europese Unie gestraft worden in hun portemonnee en is 
reizen naar de Europese Unie niet meer mogelijk.  Nieuwe energie voor Nederland.221 | Verkiezingsprogramma D66 2023 – 2027                    De digitale versie lees je op d66.nl/verkiezingsprogramma
• We erkennen de Armeense genocide, de Holodomor – de hongersnood in Oekraïne in de jaren 
‘30 – en de genocide op Oeigoeren formeel.
• We werken aan een verdere ontwikkeling en implementatie van feministisch buitenlandbeleid. 
Dit houdt in: het actief beschermen van mensenrechten en bevorderen van betekenisvolle 
deelname van vrouwen en lhbtiq+ personen aan besluitvorming. Nederland past dit ook toe op 
belangrijke beleidsterreinen als het klimaat en de energietransitie, handel, vrede en veiligheid. 
• In gevallen van bezette gebieden, zoals de Krim, Westelijke Sahara en Palestina, is het van 
groot belang om het internationaal recht te handhaven en ervoor te zorgen dat betrokken 
partijen verantwoordelijk worden gehouden voor hun daden, in lijn met het internationaal recht 
en aangenomen VN-resoluties. Dit vereist niet alleen het opleggen van sancties, maar ook het 
actief bijhouden en documenteren van oorlogsmisdaden, bewijsmateriaal verzamelen en de 
nodige stappen nemen om naleving van het internationaal recht te bevorderen. Hiervoor is dus 
ook een rol weggelegd voor Nederland als gastland van meerdere internationale organen.
• Het hervatten van toetredingsonderhandelingen of afspraken met betrekking tot visumvrij reizen 
kan alleen als Turkije significante en duurzame verbeteringen laat zien inzake mensenrechten, 
rechtsstaat en democratisering.
• We blijven de revolutie in Iran steunen en willen de Revolutionaire Garde op de terreurlijst.
Diplomatieke dienst voor alle Nederlanders
Voor Nederlanders in het buitenland is de diplomatieke dienst soms van levensbelang. We houden 
dit daarom op hoog niveau en met voldoende capaciteit. We blijven pleiten voor de rechten van 
Nederlanders in het buitenland, maar ook voor die van Nederlanders met een tweede nationaliteit.
• De nationaliteitswet wordt gemoderniseerd: iedereen die de Nederlandse nationaliteit wil 
aannemen, mag de oorspronkelijke nationaliteit behouden. Andersom behouden Nederlanders 
in het buitenland hun Nederlandse nationaliteit als zij de nationaliteit van het land waar zij 
wonen aannemen. Iedereen die de afgelopen jaren onbewust of ongewild de Nederlandse 
nationaliteit is verloren, kan die weer terugkrijgen. We stimuleren dat Nederland op diplomatiek 
vlak landen ertoe beweegt mee te werken aan het vrijwillig afstaan van een nationaliteit, zodat 
makkelijker afstand kan worden gedaan van een ongewenste nationaliteit.
• Nederlanders in het buitenland mogen te allen tijde ten minste één Nederlandse bankrekening 
openen en behouden.
• Wanneer je maximaal één jaar in het buitenland verblijft, is uitschrijven uit de Basisregistratie 
Personen niet nodig.Nieuwe energie voor Nederland.222 | Verkiezingsprogramma D66 2023 – 2027                    De digitale versie lees je op d66.nl/verkiezingsprogramma
EUROPA  
Wij zijn Europa en Europa zit in ons DNA. De Europese Unie is onze grootste hoop voor 
vrede, welzijn en welvaart. Alleen samen vinden we de oplossingen voor de grootste, 
grenzeloze uitdagingen van deze eeuw, zoals klimaatverandering, digitalisering, 
migratie en groeiende ongelijkheid. Een sterke Unie betekent een sterk Nederland. 
Daarvoor hebben we een daadkrachtige, rechtvaardigere en democratische Unie 
nodig.  
Onze visie op de toekomst van Europa is terug te vinden door het hele 
verkiezingsprogramma heen. Zo werken we in Europa samen om te zorgen dat we  
het eerste CO2-neutrale continent op aarde zijn en in 2050 zijn we volledig circulair. 
We maken van de Europese Unie een volwaardige energie-unie. Om reizen door 
Europa makkelijker en kortdurende vluchten overbodig te maken, leggen we een 
Europees netwerk van hogesnelheidstreinen aan tussen alle Europese hoofdsteden  
op het vaste land. 
Ook nemen we meer verantwoordelijkheid voor onze eigen veiligheid. We werken 
aan een volwaardige Europese defensie-industrie en vergroten de onderlinge 
samenwerking tussen defensie-eenheden. Ook zorgen we dat Europa strategisch 
onafhankelijker wordt op het gebied van de belangrijkste, schone industrieën, 
innovaties en investeringen. 
De Europese Unie wordt een volwaardige democratie met meer invloed voor het 
Europees Parlement, transnationale kieslijsten en een lijsttrekker die opgaat voor 
voorzitter van de Europese Commissie. Veto’s in de (Europese) Raad schaffen we af. 
Om georganiseerde criminaliteit tegen te gaan, is het hard nodig dat we informatie 
uitwisselen en samen optreden. D66 steunt daarom de versterking van Europol, 
Eurojust en het Europees Openbaar Ministerie.  Ook willen we dat iedereen in de 
Europese Unie vrij zichzelf kan zijn ongeacht waar je woont; van het opengesteld 
huwelijk tot het recht op veilige abortus.  
Samen met de 500 miljoen inwoners op dit continent zijn wij de Europese democratie. 
Wat we gemeen hebben, is groter dan wat ons onderscheidt. Tegelijkertijd maakt 
juist onze diversiteit ons continent zo’n aangename plek om te leven. Door samen te 
werken, samen keuzes te maken over ons klimaat, ons welzijn en onze welvaart, en 
onze veiligheid, blijft dat ook in de toekomst zo.Nieuwe energie voor Nederland.223 | Verkiezingsprogramma D66 2023 – 2027                    De digitale versie lees je op d66.nl/verkiezingsprogramma• Rechten van Nederlanders in het buitenland, zoals hulp in een noodsituatie en repatriëring bij 
een crisis, worden vastgelegd in een wet.
• Buitenlandse evacuaties coördineren we samen met EU-lidstaten.
• De 24-uursdienstverlening voor Nederlanders in het buitenland wordt versterkt en uitgebreid.
• Alle consulaire dienstverlening wordt digitaal zodat reis- en overnachtingskosten bij verlenging 
van een paspoort of rijbewijs tot het verleden behoren.
• We blijven investeren in Nederlands taalonderwijs voor kinderen in het buitenland.
• We investeren in ons diplomatieke netwerk.
Veilig Europa in een woelige wereld
 
De Russische inval in Oekraïne vormde een kantelpunt in het Europese denken over vrede 
en veiligheid. Na decennia van relatieve vrede, vrijheid en veiligheid op ons continent zijn 
we ruw wakker geschud. Europa moet meer verantwoordelijkheid nemen voor de eigen 
veiligheid. Daarom moet Nederland fors investeren in defensie. De NAVO-afspraak om 
minimaal 2 procent van het BBP aan defensie uit te geven komen we na. Investeringen in onze 
krijgsmacht stemmen we af met Europese partners. We zetten in op taakspecialisatie en 
bundelen onze krachten op het gebied van materieelinkoop en -standaardisatie. Ook werken 
we aan een volwaardige Europese defensie-industrie. Slimme samenwerking en langdurige 
financiële zekerheid stellen onze krijgsmacht in staat te opereren in alle drie de hoofdtaken.
Nederland als sterke partner voor Europese veiligheid 
D66 wil investeren in een toekomstbestendige krijgsmacht. Met meerjarige financiële stabiliteit en 
de grootse defensie-investering sinds het einde van de Koude Oorlog groeit Nederland uit tot een 
sterke, moderne en betrouwbare partner voor Europese en internationale veiligheid. 
• De uitgaven aan defensie wil D66 ook na 2026 op de norm van 2 procent van het BBP houden. 
Dat vraagt om een forse investering in onze vrede en veiligheid. Vanaf 2026 zullen er extra 
middelen nodig zijn om de 2 procent te halen.
• Krijgsmachten rond de wereld innoveren in rap tempo. Nederland moet koploper worden in 
innovatie en nieuwe technologieën om ons Koninkrijk en continent veilig te houden. Te land, 
ter zee en in de lucht, maar ook in de ruimte en in het cyberdomein. De inzet van nieuwe 
technologieën gebeurt alleen onder voorwaarde van heldere juridische waarborgen  Nieuwe energie voor Nederland.224 | Verkiezingsprogramma D66 2023 – 2027                    De digitale versie lees je op d66.nl/verkiezingsprogramma
.
• Om effectief te opereren in het cyberdomein, de ruimte en om de kansen van 
artificiële intelligentie te benutten, werkt defensie nauw samen met kennisinstituten, 
mensenrechtenorganisaties en het bedrijfsleven.
• Defensie verduurzaamt zowel vastgoed als materieel en wordt minder afhankelijk van fossiele 
grondstoffen.
Het beschermen van de internationale rechtsorde is en blijft een van de hoofdtaken van Defensie. 
Nederland blijft hierop verantwoordelijkheid nemen. De veiligheidssituatie in de ring rond Europa 
vergt onze aandacht. Nederland spant zich met Europese en internationale partners in voor een 
eenduidige en heldere strategie ten aanzien van de toenemende uitdagingen in de Sahel en de 
veiligheidsgevolgen van toegenomen armoede en klimaatverandering. Oude antwoorden volstaan 
niet meer, er zijn nieuwe manieren nodig ter bevordering van de internationale rechtsorde. 
Nederland wordt aanjager van die vernieuwing binnen de Europese Unie, de NAVO en de 
Verenigde Naties.
• Samen met internationale partners trekt Nederland lering uit de veranderende geopolitieke 
verhoudingen en eerdere missies, zoals in Afghanistan en Mali. Ook wordt de evaluatie en 
archivering van missies verbeterd.
• Er wordt meer aandacht besteed aan taalvaardigheid van militairen voorafgaand aan uitzending.
Defensiepersoneel op één
We investeren verder in defensiepersoneel. Zowel de militairen, burgers als reservisten. Mensen 
die zich dag en nacht - vaak in gevaarlijke omstandigheden - voor onze veiligheid inzetten, 
verdienen namelijk meer erkenning en beloning.
We maken van Defensie een aantrekkelijke werkgever, die midden in de maatschappij staat. We 
zetten ons daarvoor in en gaan het personeelstekort tegen.
• Er komt een verdere modernisering van het personeelsbeleid, waaronder meer flexibiliteit, 
ruimte voor specialisten en het ontkoppelen van rang en salaris.
• Er komen meer mogelijkheden voor opleidingen en geoefendheid.
• Kazernes worden versneld gemoderniseerd en uniformen, munitie en (oefen)materieel moeten 
voorradig zijn.  
 Nieuwe energie voor Nederland.225 | Verkiezingsprogramma D66 2023 – 2027                    De digitale versie lees je op d66.nl/verkiezingsprogramma
• Integriteit en sociale veiligheid zijn voorwaardelijk voor een goed functionerende 
defensieorganisatie. D66 vindt het belangrijk dat deze thema’s stevig in de opleidingen zijn 
verankerd.
• Diversiteit maakt sterker. Daarom voert Defensie een actief diversiteits- en inclusiviteitsbeleid.
• Met de uitbreiding van het dienjaar naar Scandinavisch model, een vrijwillige diensttijd, trekken 
we nieuw talent aan. Ook voeren we de topsportselectie opnieuw in. D66 is geen voorstander 
van dienstplicht.
• De (na)zorg voor onze veteranen en het thuisfront is nooit af en blijft onderwerp van 
verbetering. Met name op het gebied van mentale zorg.
• Dankzij D66 is er versneld geld beschikbaar voor het programma Veteraan in de Klas, waarin 
veteranen met leerlingen in gesprek gaan over oorlog en vrede. Dit project wordt ook komende 
jaren voortgezet.
• Binnen de krijgsmacht en andere geüniformeerde beroepen is geen ruimte voor extremistisch 
gedachtegoed.  
Een volwaardige Europese tak in de NAVO
Al decennialang bouwen we aan de Europese belofte van vrijheid en vrede. Voor veiligheid 
hebben we echter te weinig oog gehad. We maakten onszelf te afhankelijk van de VS voor militaire 
veiligheid en te afhankelijk van landen als China en Rusland voor economische welvaart. Nu is het 
zaak dat we onafhankelijk leren optreden. We worden zelfstandiger en creëren een volwaardige 
Europese tak binnen de NAVO. Nederland heeft een ultieme positie om hierin een voortrekkersrol 
te spelen, als lid van het eerste uur in zowel de Europese Unie als de NAVO.
• De Europese defensie-industrie moet veel sterker worden. De productiecapaciteit en 
ontwikkeling van technologie moet omhoog. Om Oekraïne te steunen, onze eigen voorraden op 
peil te krijgen en onze krijgsmachten uit te rusten voor de toekomst.
• Bij het extra investeren is het belangrijk dat Nederland, net als alle andere lidstaten, zich meer 
gaat specialiseren op de defensieonderdelen waar onze expertises liggen. Dat vergt keuzes 
en afspraken binnen de NAVO en de Europese Unie over samenwerking, specialisaties en 
taakverdelingen.
• Het is essentieel dat we als Europese landen overgaan tot gezamenlijke inkoop en ontwikkeling 
van materieel. Niet meer ieder voor zich, vanuit nationale industriebelangen, maar samen 
werken aan versterking van het collectief. We zorgen dat mensen en spullen óver de nationale 
grenzen heen zonder beperkingen kunnen samenwerken. Dat is goedkoper, sneller en 
effectiever. We trekken lessen uit de leveranties aan Oekraïne bij het versterken van onze eigen Nieuwe energie voor Nederland.226 | Verkiezingsprogramma D66 2023 – 2027                    De digitale versie lees je op d66.nl/verkiezingsprogramma
krijgsmacht, waaronder versnelde (EU-)inkooptrajecten, het updaten van bestaande systemen 
en intensievere samenwerking met de industrie. 
• Naast gezamenlijke EU-trainingen en EU-missies komt er een Erasmusprogramma 
voor militairen. Deze uitwisseling van culturen, kennis en tactieken zorgt voor hechtere 
samenwerking tijdens gezamenlijke opdrachten.
• Een militaire Schengenzone zorgt ervoor dat we militair materieel sneller door Europa kunnen 
verplaatsen naar de plek waar het nodig is.
• Het delen van capaciteiten of gezamenlijk uitvoeren van taken met buurlanden zorgt 
voor een efficiëntere inzet van mens en materieel. Denk aan de gezamenlijke tank- en 
luchttransportcapaciteit en de bescherming van het Benelux-luchtruim. D66 is voorstander van 
het uitbreiden van deze samenwerkingsvorm.
• D66 is voorstander van verdere integratie van krijgsmachtonderdelen, zoals bij de Nederlandse 
en Duitse landmacht het geval is. Zo vergroten we de gezamenlijke slagkracht en wordt samen 
optreden makkelijker. Deze vergaande vorm van samenwerking legt uiteindelijk de basis voor 
een Europese krijgsmacht.
• Een Eurocommissaris voor Defensie ziet toe op het versterken van de Europese defensie-
industrie. Met een volwaardig Europees defensie-industriebeleid gaan we fragmentatie tegen 
en heffen we nationale beperkingen op. Zo versterken we de Europese strategische autonomie.
• Europese landen binnen de NAVO moeten meer gaan samenwerken. Bijvoorbeeld door meer 
Europese inzet op de oostgrens van het NAVO-grondgebied en gezamenlijke inzet van schaarse 
capaciteiten. Nederland kan een sleutelrol spelen in de versterking van de samenwerking 
tussen de Europese Unie en de NAVO, iets wat cruciaal is voor bijvoorbeeld de afschrikking aan 
de oostgrens van de NAVO.
• De verdere integratie van Oekraïne in de NAVO is van groot belang voor veiligheid op het 
Europese continent. Nederland blijft zich hiervoor inzetten en speelt een actieve rol in het 
versterken en moderniseren van de Oekraïense strijdkrachten.
• De huidige NAVO-systematiek om tot gezamenlijke doelstellingen te komen is verouderd. 
Modernisering van de NAVO-afspraken moet (regionale) specialisatie en integratie bevorderen. 
Zo versterken we het bondgenootschap.
• We streven naar een strategisch veiligheidspartnerschap met het Verenigd Koninkrijk. Het 
Verenigd Koninkrijk blijft een militaire grootmacht en belangrijke partner van Nederland en de 
Europese Unie.  
 Nieuwe energie voor Nederland.227 | Verkiezingsprogramma D66 2023 – 2027                    De digitale versie lees je op d66.nl/verkiezingsprogrammaDe komst van nieuwe wapensystemen en nieuwe domeinen in oorlogvoering vragen om 
nieuwe regels. Dankzij D66 komt er een onderzoek naar de inzet van Nederlandse door mens 
aangestuurde drones. Dat is een mooie stap, maar we hebben meer internationale afspraken 
nodig. 
• D66 wil internationale afspraken voor het gebruik van semi-autonome wapensystemen. We zijn 
tegen het gebruik van volledig autonome wapensystemen waar geen mens meer bij betrokken 
is. Het gebruik hiervan vormt een groot risico. D66 zet zich in voor een internationaal verbod op 
het gebruik van dergelijke wapens.
• Wapenexportbeleid wordt Europees. Dit vergroot de invloed en slagkracht van de Europese 
Unie op dit punt. Er wordt daarom een onafhankelijke Europese wapenexportautoriteit ingesteld. 
Deze toetst leveringen van lidstaten, adviseert en heeft een doorslaggevende stem wanneer 
lidstaten verschillend denken over het leveren van bepaalde wapensystemen aan anderen. De 
huidige wapenexportcriteria en controle na levering van wapens worden aangescherpt. Tot slot 
worden leveringen automatisch bevroren bij een wapenembargo.
Voor de meest kwetsbaren in de wereld
 
Internationale solidariteit begint met samenwerken
D66 zet zich in voor de meest kwetsbaren in de wereld. We investeren in 
ontwikkelingssamenwerking uit solidariteit, maar ook omdat een wereld met kleinere 
welvaartsverschillen bijdraagt aan onze eigen veiligheid en welvaart. Ook in de context van 
de klimaatcrisis is ontwikkelingssamenwerking van groot belang, daarom ondersteunen 
we het mondiale zuiden met verduurzaming en klimaatadaptatie en -mitigatie. 
Ontwikkelingssamenwerking is een wederzijdse relatie waarbij oog is voor de lokale context. 
Daarnaast wordt, waar mogelijk, ingezet op duurzame marktontwikkeling om ontwikkelde landen 
aan te sluiten op de wereldmarkt. 
• Voldoende budget is noodzakelijk voor het halen van de ontwikkelingsdoelen. D66 stelt daarom 
het structurele budget voor ontwikkelingssamenwerking gelijk aan de internationale norm van 
0.7 procent van het Bruto Nationaal Inkomen. Er komt een maximum op het bedrag aan ODA-
geld dat kan worden ingezet voor de opvang van asielzoekers binnen Nederland.  Nieuwe energie voor Nederland.228 | Verkiezingsprogramma D66 2023 – 2027                    De digitale versie lees je op d66.nl/verkiezingsprogramma
• D66 is, net als de EU, VN en de OESO, tegenstander van gebonden hulp.
• De meest kwetsbare landen hebben onze hulp het hardst nodig, bovendien kan onze hulp daar 
het meeste verschil maken. Daarom verhogen we het aandeel dat expliciet wordt toegewezen 
aan de Least Developed Countries, zoals gedefinieerd door OESO.
• Ontwikkelingshulp mag niet afhankelijk zijn van samenwerking op het gebied van 
uitgeprocedeerde asielzoekers. Ontwikkelingsgeld wordt dan ook besteed aan 
ontwikkelingsdoeleinden, niet aan het tegenhouden van asielzoekers.
• Door klimaatverandering zal het aantal natuurrampen de komende jaren toenemen. Binnen het 
budget verhogen we de bijdrage aan humanitaire noodhulp als redmiddel voor mensen in de 
meest erbarmelijke omstandigheden bij conflictsituaties, gezondheidscrises of natuurrampen.
• Internationale organisaties zoals de Verenigde Naties blijven belangrijk voor het bieden van 
noodhulp, daarnaast zal meer worden ingezet op noodhulp via lokale organisaties. Nederland 
zal daarnaast ook andere donoren in de EU en VN aansporen om meer bij te dragen aan acute 
noodhulp en wederopbouw.
• Duurzame financiering krijgt prioriteit in alle structurele hulp en projecten. Denk hierbij aan 
circulaire economie, ecosysteemdiensten en klimaatadaptatie en -mitigatie.
• We bieden perspectief met onderwijs en werk. Door het aanpakken van grondoorzaken, zoals 
slecht bestuur, gebrek aan scholing en inkomen, kunnen we armoede, ongelijkheid, ‘gedwongen 
migratie’ en conflict bestrijden. 
• We zetten in op toegang van kwetsbare groepen tot drinkwater en sanitaire voorzieningen.
• We werken aan het uitbannen van honger en ondervoeding, door te investeren in kleinschalige 
boerenbedrijven en het bijdragen aan verduurzaming van de landbouwsector wereldwijd.
• Internationaal versterken we de inzet op psychosociale hulp.
• We zetten in op versterking van het maatschappelijk middenveld én de positie van het midden- 
en klein bedrijf in ontwikkelingslanden, met extra aandacht voor de positie van jonge en 
vrouwelijke ondernemers.
• We ondersteunen de marktontwikkeling in het mondiale zuiden met steun aan het bedrijfsleven. 
We zorgen dat middelen voor marktontwikkeling voor minimaal 70 procent terechtkomen bij 
het lokale bedrijfsleven. Een klein deel wordt beschikbaar voor Nederlandse bedrijven die een 
bijzondere expertise hebben en bijdragen aan bijvoorbeeld de ontwikkeling van infrastructuur. 
We voorkomen dat Nederlands projectgeld gegund wordt aan Chinese (staats)bedrijven die in 
het mondiale zuiden actief zijn.
 
 Nieuwe energie voor Nederland.229 | Verkiezingsprogramma D66 2023 – 2027                    De digitale versie lees je op d66.nl/verkiezingsprogrammaWe staan wereldwijd op voor vrouwen en lhbtiq+
• Verbetering van de positie van vrouwen en lhbtiq+-personen blijft een cruciaal punt. Dit heeft 
een groot effect op het behalen van andere doelen, zoals toegang tot onderwijs voor kinderen 
en de bestrijding van armoede en honger.
• We pleiten voor blijvende inzet op seksuele en reproductieve gezondheid en rechten, vanwege 
het recht op zelfbeschikking en voor de positie van vrouwen en meisjes.
• Ook het tegengaan van discriminatie vanwege seksuele oriëntatie en genderidentiteit blijft 
prioriteit.
• Abortuszorg moet standaard worden aangeboden in nood- en conflictsituaties, met meer 
ondersteuning voor abortusklinieken voor niet-Nederlandse ingezetenen en maatschappelijke 
organisaties, en bescherming van mensenrechtenverdedigers.
 
Eerlijk en groen Europees handelsbeleid
 
Internationale handel is de drijvende kracht achter een goed draaiende wereldeconomie én 
achter de economie van Nederland: een derde van ons geld wordt namelijk in het buitenland 
verdiend. Handel is daarnaast een belangrijk instrument in een veranderende geopolitieke 
context en een instrument om de internationale stabiliteit (en rechtsorde) te bevorderen. 
Het helpt ons bij het afbouwen van strategische afhankelijkheden van landen als China en 
Rusland, het veiligstellen van voldoende grondstoffen voor de duurzaamheidstransitie en om 
dichter bij betrouwbare partners in bijvoorbeeld Afrika en Latijns-Amerika te komen. Goede 
afspraken met handelspartners dragen bovendien bij aan het realiseren van duurzame 
en eerlijke internationale handel. We houden hierbij oog voor onze eigen ondernemers en 
beschermen hen tegen oneerlijke concurrentie op de wereldmarkt.
Onze inzet voor Europese handelsakkoorden
D66 staat voor eerlijke en duurzame handel gebaseerd op duidelijke afspraken en regels over 
bijvoorbeeld mens en milieu. Het sluiten van duurzame handelsakkoorden met landen en regio’s 
buiten de Europese Unie is nodig om deze handel in goede banen te leiden. Daarnaast zijn deze 
duurzame handelsakkoorden van geopolitiek belang: aan de ene kant helpt het ons als Nederland 
en als Europese Unie minder afhankelijk te worden van onvrije landen als Rusland en China en 
aan de andere kant maakt het de Europese Unie een aantrekkelijk alternatief ten opzichte van die 
onvrije landen voor het mondiale zuiden.Nieuwe energie voor Nederland.230 | Verkiezingsprogramma D66 2023 – 2027                    De digitale versie lees je op d66.nl/verkiezingsprogramma
• D66 staat voor een op regels gebaseerd handelssysteem. Hiermee geldt niet het recht van de 
sterkste, maar worden problemen opgelost naar eerlijkheid en redelijkheid. Wat D66 betreft 
is versterking en hervorming van de Wereldhandelsorganisatie (WHO) noodzakelijk om dit te 
bereiken.
• De Nederlandse regering spant zich in voor een optimale Europese onderhandelingspositie.
• Behalve het vastleggen van kwaliteits- en veiligheidseisen zijn het verbeteren van 
mensenrechten, arbeidsomstandigheden, de positie van vrouwen en het milieu leidend in de 
manier waarop wij met andere landen handeldrijven. We geloven in duidelijke handelsregels, 
afgesproken binnen internationale organisaties zoals de WHO en de Organisatie voor 
Economische Samenwerking en Ontwikkeling (OESO), om dit te bereiken.
• De Europese Unie sluit alleen handelsakkoorden met landen die het Klimaatakkoord van Parijs 
hebben ondertekend.
• Bij onderhandelingen voor handelsverdragen zorgen we voor representativiteit en transparantie. 
Zo komen alle belanghebbenden, van werkgevers- tot werknemersorganisaties, aan bod in 
het onderhandelingsproces en kunnen parlementariërs en journalisten hun controlerende taak 
vervullen. Nederland houdt oog voor de eigen ondernemers om oneerlijke concurrentie te 
voorkomen.
• D66 is vóór hervormingen van verouderde investeringsverdragen zoals ISDS/ICS mechanismen. 
Een Multilateraal Investeringshof werkt beter: een permanent en wereldwijd erkend hof waar 
conflicten tussen landen en bedrijven transparant en onafhankelijk worden opgelost. Den Haag 
zou hiervoor een zeer geschikte locatie zijn.
• D66 zet zich in voor uitbreiding van het handelsverdrag voor groene goederen (‘Environmental 
Goods Agreement’). De handel in producten voor duurzame ontwikkeling wordt hiermee 
bevorderd, bijvoorbeeld door invoerheffingen voor deze producten af te schaffen.
• Handelsregels worden ingezet om ongewenste en illegale handel, zoals die in 
spionagetechnologie, geroofde kunstschatten en conflictmineralen, tegen te gaan.
• Nederland zet zich in Europees verband in voor het sluiten van een handelsakkoord met de 
Verenigde Staten. Daarnaast is D66 voorstander van verbeterde handelsrelaties met Afrikaanse 
en Latijns-Amerikaanse landen.
 
 Nieuwe energie voor Nederland.231 | Verkiezingsprogramma D66 2023 – 2027                    De digitale versie lees je op d66.nl/verkiezingsprogramma
Europese bedrijven nemen internationaal verantwoordelijkheid
Europese bedrijven die internationaal actief zijn, hebben een verantwoordelijkheid ten opzichte 
van mens en milieu. Lang is van hen gevraagd zich vrijwillig in te zetten om internationaal 
maatschappelijk verantwoord te ondernemen, maar dit is niet voldoende gebleken. Daarom is het 
zaak dat er zo snel mogelijk wetgeving komt die deze verantwoordelijkheid regelt, gecombineerd 
met beleid dat bedrijven helpt aan deze verantwoordelijkheid te voldoen.
• Op Europees niveau loopt er nu een wetgevend traject. Nederland zal aan blijven dringen op 
een ambitieuze aanpak, volledig in lijn met de OESO Richtlijnen.
• D66 en andere partijen hebben daarnaast een initiatiefwet ingediend: de “Wet duurzaam en 
verantwoord internationaal ondernemen (IMVO).” Samen met het bedrijfsleven en betrokken 
maatschappelijke partijen willen wij zorgen dat de ambities uit deze wet realistisch kunnen 
worden uitgevoerd.
• Ondernemers, met name in het midden- en kleinbedrijf, worden ondersteund bij het uitvoeren 
van IMVO-wetgeving, onder andere door uitbreiding van het IMVO-steunpunt. De overheid 
wordt daarnaast weer onderdeel van sectorale samenwerkingsverbanden op het gebied van 
IMVO.
• D66 wil grondige controle op de export van goederen die ook voor militaire doeleinden gebruikt 
kunnen worden (dual use goods).
Nieuwe missies voor moderne handel
We stimuleren Nederlandse ondernemers met internationale ambities om actief te worden 
op de wereldmarkt. Hierbij leggen we de focus op het midden- en kleinbedrijf en duurzame 
ondernemers. Handelsmissies worden gemoderniseerd om beter aan te sluiten bij de 
inspanningen op het gebied van klimaatverandering en de duurzaamheidstransitie.
• Het midden- en kleinbedrijf is een belangrijke motor voor de Nederlandse economie en wordt 
actief ondersteund bij zakendoen in het buitenland. Hiervoor worden handelsmissies ingezet, 
ook in landen waar de markt minder toegankelijk is.
• Totdat IMVO-wetgeving in werking is getreden, dienen bedrijven bij deelname aan een 
handelsmissie aan te tonen dat zij de OESO-richtlijnen voor IMVO hebben omarmd en hier ook 
naar handelen.  Nieuwe energie voor Nederland.232 | Verkiezingsprogramma D66 2023 – 2027                    De digitale versie lees je op d66.nl/verkiezingsprogramma• Bij handelsbevorderende activiteiten wordt de nadruk gelegd op het midden- en kleinbedrijf en 
vrouwelijke ondernemers.
• Handelsinstrumenten vanuit de overheid, zoals exportkredietverzekeringen, stoppen per direct 
met alle fossiele steun en bevorderen een rechtvaardige energietransitie waarin mens en milieu 
centraal staan.
 
Naar een veilig migratiebeleid dat werkt
 
Migratie is van alle tijden. Mensen komen in beweging voor liefde, werk of moeten vluchten. 
Dat is de realiteit. Het is echter kraakhelder dat het huidige migratiebeleid veel beter kan. 
Voorop staat dat wij ons te allen tijde aan het Vluchtelingenverdrag van de Verenigde 
Naties houden bij de opvang van mensen die op de vlucht zijn voor oorlog en geweld. Maar 
we zien ook dat het draagvlak voor de opvang van asielzoekers onder druk staat. Ook is de 
kwaliteit van de asielopvang onder de maat. Er is overlast rondom asielzoekerscentra, er zijn 
misstanden bij arbeidsmigratie met laagbetaald werk en kwetsbare vluchtelingen worden te 
langzaam en slecht geholpen. Dat kan én moet anders. 
D66 kiest daarom voor een ander migratiebeleid. Een migratiebeleid dat wel werkt. Dat doen we 
langs de volgende vier uitgangspunten.
1. We beschermen kwetsbare mensen op de vlucht.
2. We zorgen voor een snelle en zorgvuldige asielprocedure, in het belang van kansrijke 
aanvragen.
3. We zijn strenger voor asielzoekers die geen kans hebben om hier te blijven.
4. We kiezen voor hoogwaardige arbeidsmigratie en pakken misstanden aan.
Zo pakken we bestaande problemen aan, helpen we mensen op de vlucht voor oorlog en geweld 
en creëren we draagvlak.
Bescherming voor kwetsbaren op de vlucht
Wereldwijd zijn helaas meer dan 100 miljoen mensen op de vlucht. De meeste opvang van 
vluchtelingen gebeurt in de regio. Slechts een klein deel van de vluchtelingen komt uiteindelijk 
naar Europa en naar Nederland. We hebben een gedeelde verantwoordelijkheid om mensen op de Nieuwe energie voor Nederland.233 | Verkiezingsprogramma D66 2023 – 2027                    De digitale versie lees je op d66.nl/verkiezingsprogramma
vlucht te beschermen, vooral waar het gaat om kinderen in oorlogsgebieden. 
Nederland kiest voor veilige migratie
• Landen die opvang in de regio bieden, helpen we met geld voor onderdak, voedsel, medische 
en psychische zorg en onderwijs. Daar waar mogelijk zet D66 in op het aanpakken van de 
grondoorzaken van migratie. 
• Om onmenselijke taferelen op de Middellandse Zee te stoppen, gaan we mensen op de vlucht 
voor oorlog en geweld hervestigen. Bij hervestiging worden kwetsbare vluchtelingen, zorgvuldig 
geïdentificeerd door UNHCR, uitgenodigd zich te vestigen in bijvoorbeeld Nederland of een 
ander (EU-)land. D66 wil dat het nationale quotum van het Bureau van de Hoge Commissaris 
van de Verenigde Naties voor de Vluchtelingen (UNHCR) omhooggaat van 500 naar 5000 
mensen per jaar. We onderzoeken nadrukkelijk de mogelijkheden om in de toekomst alle 
migratie te laten lopen via hervestiging. Nederland zet zich binnen de Europese Unie in voor 
een verplicht quotum in alle lidstaten.
• We zetten ons er daarnaast internationaal voor in dat het mandaat voor hervestiging ook van 
toepassing is op Palestijnse vluchtelingen die onder de bescherming van UNRWA vallen.
• We bieden ruimte aan pilots om verschillende varianten van private hervestiging te verkennen, 
waarbij mensen of particuliere organisaties vluchtelingen voordragen voor vestiging in 
Nederland.
Nederland kiest voor een Europees migratiepact
De kern van het migratiebeleid ligt in Europa. Maar er is een gebrek aan verantwoordelijkheid 
onder Europese lidstaten en er ontbreekt een coherent Europees asiel- en migratiebeleid. De 
verschillen zijn groot en de lasten worden oneerlijk verdeeld. D66 pleit voor betere handhaving 
van regels en voor een rechtvaardig en coherent systeem van asiel en de verdeling van 
asielzoekers. 
• We handhaven bestaande EU-wetgeving over standaarden in alle lidstaten voor opvang 
en procedures. Er mag geen sprake meer zijn van pushbacks – zeker niet door Frontex –, 
mishandeling of illegale detentie van mensen. Ook harmoniseren we ons beleid met dat van 
andere EU-landen, zodat vluchtelingen in alle Europese landen een gelijke kans hebben om een 
verblijfsvergunning te krijgen.
• D66 wil een eerlijke verdeling voor de opvang van vluchtelingen over alle EU-lidstaten. De 
huidige plannen zijn te vrijblijvend en het aantal plekken is te laag. Bovendien is de mogelijkheid 
tot afkopen door lidstaten ongewenst: als solidariteit kan worden afgekocht, wordt er alsnog 
geen eerlijke verdeling van asielzoekers bereikt. Wat D66 betreft moeten álle kansrijke Nieuwe energie voor Nederland.234 | Verkiezingsprogramma D66 2023 – 2027                    De digitale versie lees je op d66.nl/verkiezingsprogramma
asielzoekers worden herverdeeld. Kansarme asielzoekers worden in grenslanden gehouden, 
mits de opvang op orde is.
• D66 blijft zich inzetten om vluchtelingen via een veilige route naar Europa te laten komen en 
te herverdelen over de verschillende EU-landen. Daarom zetten we ons op Europees niveau 
in voor humanitaire visa. Bij de herverdeling moet rekening worden gehouden met objectieve 
criteria zoals het bruto nationaal product, de bevolkingsdichtheid en de werkgelegenheid. 
Ook subjectieve criteria zoals de integratiekansen en voorkeuren van een vluchteling, de 
aanwezigheid van familie en taalbanden met het land, nemen we mee. 
• EU-landen die geen asielzoekers willen opvangen, kunnen gekort worden op fondsen en 
subsidies. Zij komen minder in aanmerking voor in Europa verdeelde functies, agentschappen 
en projecten.
• We leggen de lat hoog bij afspraken met derde landen. Nederland maakt alleen afspraken 
met derde landen over migratie die het VN-Vluchtelingenverdrag hebben ondertekend. Er 
moeten serieuze waarborgen voor mensenrechten zijn, waaronder externe monitoring door 
maatschappelijke organisaties. De zogenaamde Tunesië-deal voldoet hier niet aan, want 
de staat van de Tunesische rechtsstaat is zeer betreurenswaardig. Bovendien is de deal op 
ondemocratische wijze en zonder juridische basis tot stand gekomen.
• Om nieuwe humanitaire rampen op de Middellandse Zee te voorkomen, gaat de Europese 
Unie proactief zoek- en reddingsoperaties uitvoeren. Hier horen ook afspraken bij over de 
ontscheping, om te voorkomen dat een schip lange tijd op hulp moet wachten. 
• Nederland zet zich in Brussel in om de criminalisering van hulpverleners tegen te gaan. Er moet 
een strafuitsluitingsgrond worden toegevoegd in de Nederlandse wetgeving voor humanitaire 
hulp met betrekking tot mensensmokkel.
Een snelle en zorgvuldige asielprocedure 
In Nederland hebben we de asielketen verwaarloosd. Daarom hebben we nu capaciteitsproblemen 
in de opvang en verlopen procedures te traag. Vluchtelingen hebben recht op een menswaardige 
opvang en moeten zo snel als mogelijk meedoen in onze maatschappij. De opvang van bijna 
100.000 Oekraïners door gemeenten en particulieren hebben we anders aangepakt dan die van 
reguliere asielzoekers. Zij konden direct aan het werk, er was lokale betrokkenheid bij de opvang 
en in Europees verband werden oplossing gezocht. Dat werkt, voor iedereen. En dus moeten we 
daarvan leren. 
  
 Nieuwe energie voor Nederland.235 | Verkiezingsprogramma D66 2023 – 2027                    De digitale versie lees je op d66.nl/verkiezingsprogramma
In Nederland doe je mee vanaf dag één
Hoe eerder nieuwkomers kunnen meedoen in de Nederlandse samenleving, hoe beter. D66 wil 
daarom dat nieuwkomers sneller toegang krijgen tot scholing en werk. 
• In de asielopvang krijg je vanaf dag één les in de Nederlandse taal. Oók als je asielprocedure 
nog loopt. 
• Werken wordt voor asielzoekers makkelijker en we schaffen de 24-weken-eis af. Werken 
moet mogelijk zijn na één maand in plaats van pas na zes maanden. D66 laat mensen liever 
meedraaien in de samenleving, dan verpieteren in een azc. 
• We schaffen, net als bij Oekraïners, de tewerkstellingsvergunning af. Alleen een melding maken 
bij het UWV is voldoende.
• We onderzoeken de mogelijkheid om een hoger deel van het salaris te behouden: werk mag 
lonen. Daarmee wordt er minder een beroep gedaan op collectieve voorzieningen en kan een 
bestaan worden opgebouwd. 
• Nieuwkomers krijgen een permanente verblijfsvergunning na drie jaar in plaats van vijf. 
• We verruimen de studiemogelijkheden tijdens de procedure (tegen wettelijk tarief) voor 
asielzoekers en Oekraïense ontheemden.
• We willen zo snel mogelijk af van crisisnoodopvang en noodopvang alleen gebruiken in 
uitzonderlijke situaties. We investeren in langdurige opvanglocaties van goede kwaliteit, met 
oog voor specifieke groepen zoals kinderen. 
• De opvanglocaties van de toekomst hebben open deuren: we zorgen voor locaties waar 
menselijker makkelijker in contact komen met elkaar. Bijvoorbeeld door gezamenlijke 
activiteiten, cursussen of huiskamers voor de buurt. Asielzoekers krijgen bovendien een 
grotere verantwoordelijkheid op de locatie waar ze wonen, bijvoorbeeld via medezeggenschap. 
Zo zorgen we voor plekken die ten goede komen aan de buurt, voor meer draagvlak én dat 
nieuwkomers eenvoudiger meedoen - vanaf de allereerste dag. 
• Op opvanglocaties is oog voor de specifieke uitdagingen en behoeften van vrouwelijke 
asielzoekers, zoals ondersteuning bij het omgaan met gendergerelateerd geweld of de zorg 
voor kinderen. Ook is er standaard psychosociale hulp en ondersteuning vanaf dag één.
 
In Nederland is er een snelle procedure en opvang van hoge kwaliteit in lokale context
In Nederland moeten we zorgen voor meer stabiliteit in de opvangvoorzieningen. Hiervoor hebben 
we een stabiele voorraad aan voorzieningen nodig van goede kwaliteit, verspreid over het land, 
ondersteund door een spreidingswet. We zetten zo veel mogelijk in op permanente (of op z’n 
minst zeer langdurige) locaties, meer kleinschalige opvang, mogelijkheden voor gemeenten om Nieuwe energie voor Nederland.236 | Verkiezingsprogramma D66 2023 – 2027                    De digitale versie lees je op d66.nl/verkiezingsprogramma
zelf de opvang te organiseren, en opvanglocaties met open deuren naar de omwonenden.
• We zetten in op snellere en eenvoudigere procedures, bijvoorbeeld door de mensen die vrijwel 
zeker een verblijfsvergunning krijgen alleen ‘licht’ te toetsen en door minder in hoger beroep te 
gaan.
• Er komen meerdere aanmeldcentra om Ter Apel en Budel te ontlasten. Op die manier wordt 
uitvoering gegeven aan het advies ‘flexibilisering Asielketen.’
• We zetten in op snelle uitstroom van statushouders naar gemeenten. Zo behouden we 
voldoende capaciteit en kunnen mensen starten met hun leven in Nederland. Bij de verdeling 
van statushouders over Nederland wordt ook gekeken waar iemand snel aan het werk kan en 
voor langere tijd kan blijven. We ondersteunen gemeenten met investeringen in huisvesting 
voor statushouders en andere mensen die urgent een woning nodig hebben, waarbij we 
ruimte scheppen voor lokaal maatwerk. We realiseren een landelijk dekkend netwerk aan 
doorstroomlocaties waar statushouders kunnen verblijven, in afwachting van een woning in 
de buurt van de gemeente waar zij zullen worden gehuisvest, om het Centraal Orgaan opvang 
Asielzoekers (COA) te ontlasten. 
• Voor alle vluchtelingen geldt hetzelfde recht op gezinshereniging zoals vastgesteld in de 
Europese gezinsherenigingsrichtlijn. 
• Instanties zoals de Immigratie en Naturalisatiedienst (IND), het COA en de Dienst Terugkeer & 
Vertrek (DT&V) moeten voldoende mensen, middelen en expertise krijgen om de procedures 
te versnellen. Ketenpartners moeten kunnen rekenen op stabiele financiering met realistische 
basiscapaciteit om op- en afschalen te voorkomen.
• Staatlozen verdienen meer bescherming. Het wetsvoorstel om staatloosheid te laten vaststellen 
door de rechter is aangenomen. In de uitvoering moet de buitenschuldprocedure genoeg 
toegankelijk worden voor staatlozen. 
• We verbeteren de omstandigheden voor Alleenstaande Minderjarige Vreemdelingen. Deze 
jongeren, die alleen naar Nederland zijn gekomen, vangen we op in kleinere groepen. D66 heeft 
voor hen een verlengd recht op opvang (tot 21 jaar) geregeld, dat in de praktijk moet worden 
gebracht. Voor hen, en voor alle kinderen van nieuwkomers, zorgen we voor toegang tot een 
passende plek in het onderwijs. 
• Bij schrijnende gevallen beslist het hoofd van de IND. De IND wordt geadviseerd door een breed 
samengestelde commissie. 
• Gemeenten krijgen ruimte om opvang in te passen in de lokale context, bijvoorbeeld door meer 
mogelijkheden te creëren voor kleinschalige opvang. Ze krijgen meer verantwoordelijkheden en 
het budget dat zij nodig hebben. De spreidingswet gaat helpen om opvang beter te verspreiden Nieuwe energie voor Nederland.237 | Verkiezingsprogramma D66 2023 – 2027                    De digitale versie lees je op d66.nl/verkiezingsprogramma
over het hele land: er is een evenredige bijdrage van gemeenten nodig om voor de lange termijn 
meer stabiliteit in de opvangketen te krijgen én om onmenselijke omstandigheden in de centra 
van Ter Apel en Budel te voorkomen. 
• Gemeenten die dit willen moeten de mogelijkheid krijgen zelf asielopvang te organiseren. 
• We zorgen dat kwetsbare groepen, zoals lhbtiq+-personen, altijd veilig kunnen worden 
opgevangen. 
In Nederland geven we duidelijkheid aan Oekraïense ontheemden
In Nederland zijn sinds februari 2022 bijna 100.000 Oekraïners geweldig opgevangen door 
gemeenten en particulieren. Met Oekraïners werd vaak anders omgegaan dan met reguliere 
asielzoekers. Ze konden sneller aan het werk, er was meer lokale betrokkenheid dankzij opvang 
van gemeenten en Oekraïense leerkrachten werden nauw betrokken bij onderwijs aan Oekraïense 
kinderen. Ook werden er heel snel in Europees verband oplossingen werden gezocht. Het is 
overduidelijk dat deze aanpak goed werkt en dat ook andere mensen op de vlucht dit verdienen. 
 
• Er moet snel duidelijkheid komen over de status van Oekraïense ontheemden, bij voorkeur in 
Europees verband. Dan kunnen Oekraïners zelf ook investeren in hun toekomst. Maar ook voor 
andere betrokkenen, zoals gemeenten, verhuurders en werkgevers, is het van belang om te 
weten waar ze aan toe zijn.
• Oekraïense ontheemden moeten meer mogelijkheden krijgen voor taalonderwijs en een 
‘basisinburgering’ die aansluit bij de formele variant voor statushouders.
Strenger voor asielzoekers die geen kans hebben om hier te blijven
Van alle migranten die naar Nederland komen, is slechts een klein gedeelte asielzoeker. Daarvan 
komt weer een klein percentage aan asielzoekers uit veilige landen. Zij hebben een zeer kleine 
kans om asiel te krijgen. Het is bekend dat een groot deel van de overlast in en rond een aantal 
asielzoekerscentra wordt veroorzaakt door deze mensen. Het gaat hier om een kleine groep, die 
een buitensporige negatieve impact heeft. We zien dit in Ter Apel en Budel, waar met extra inzet 
van beveiligers en politieagenten geprobeerd wordt om diefstal, overlast en zelfs intimidatie door 
deze groep tegen te gaan. Dit alles zet het draagvlak voor de opvang van vluchtelingen ernstig 
onder druk. 
• Asielzoekers die overlast veroorzaken, worden gestraft. 
• We maken afspraken met landen van herkomst, het liefst op Europees niveau, zodat deze 
mensen zo snel mogelijk terugkeren.Nieuwe energie voor Nederland.238 | Verkiezingsprogramma D66 2023 – 2027                    De digitale versie lees je op d66.nl/verkiezingsprogramma
• Asielaanvragen van mensen die al in een ander EU-land asiel hebben aangevraagd en zijn 
geweigerd, wijzen we zelf af. De Dublin-procedure duurt veel te lang en is gebrekkig, waardoor 
deze mensen te lang in de opvangvoorziening blijven, onder andere door mazen in het systeem. 
Nederland gaat zelf de terugreis naar het land van oorsprong organiseren voor deze mensen. 
Hoewel het om een klein percentage gaat, kan dit middel wel effectief zijn en voor extra 
capaciteit in het opvangsysteem zorgen.  
• We ondersteunen de inzet op een viertal PBL’s (Proces Beschikkingslocatie). Op deze locaties 
worden de asielaanvraag van overlast gevende kansarme asielzoekers versneld afgedaan. 
Enerzijds biedt dit voor de betrokkene direct inzicht in de kansen op een status en voorkomt 
men hiermee dat kansarme asielzoekers langer in de asielopvang verblijven dan noodzakelijk. 
• De Landelijke Vreemdelingen Voorziening (eerder: Bed, Bad, Broodvoorziening) wordt 
voortgezet onder regie van de gemeenten en met voldoende Rijksfinanciering. Om te zorgen 
voor toekomstperspectief is voldoende doorzettingsmacht en creativiteit noodzakelijk. Zo 
lossen we complexe dossiers op van mensen die geen verblijfsvergunning hebben. 
• D66 wil alternatieven voor Vreemdelingenbewaring, zoals een meldplicht of het ondertekenen 
van een garantstelling. Vreemdelingenbewaring moet het laatste middel zijn voor mensen die 
niet willen vertrekken. 
• We zijn tegen strafbaarstelling van illegaliteit. Dit lost geen enkel probleem op en helpt niet bij 
het vertrek van mensen die hier illegaal verblijven.
Voor hoogwaardige arbeidsmigratie, tegen misstanden
 
Arbeidsmigratie kan essentieel zijn voor de grote opgaven van Nederland, maar kent tegelijkertijd 
veel misstanden. Deze misstanden zien we vooral bij arbeidsmigranten met laagbetaald 
werk. Sectoren die intensief gebruik maken van laagbetaalde arbeidsmigranten, zoals de 
distributiesector of de (glas)tuinbouw, moeten voor deze arbeid een eerlijkere prijs betalen. De 
negatieve effecten komen nu alleen terecht bij omwonenden en arbeidsmigranten zelf. Dat pakken 
we aan.     
Daarnaast zijn er ook mensen nodig in de zogeheten tekortsectoren. Denk aan de bouw, ICT, 
duurzaamheid en de zorg. Hier zijn arbeidsmigranten essentieel om onze brede welvaart 
op niveau te houden. Dankzij D66 komt er een speciale commissie die adviseert voor welke 
tekortberoepen en -sectoren arbeidsmigratie een oplossing kan bieden. 
 Nieuwe energie voor Nederland.239 | Verkiezingsprogramma D66 2023 – 2027                    De digitale versie lees je op d66.nl/verkiezingsprogramma
In Nederland kiezen we voor hoogwaardige arbeidsmigratie
• D66 wil uitbreiding van de ‘Blauwe kaart’ naar andere dan alleen de hoogste opleidingsniveaus, 
zodat meer mensen er gebruik van kunnen maken. Deze kaart is voor mensen van buiten de 
Europese Unie die hiernaartoe komen om te werken, veelal vakkrachten in tekortsectoren. 
• Nederland blijft binnen de Europese Unie niet meer achter als het gaat om pilots waarbij 
arbeidsmigranten een tijdelijk visum krijgen. We sluiten ons aan bij de EU-talentpool en leren 
van de inzet in bijvoorbeeld Duitsland.
• We helpen arbeidsmigranten bij hun terugkeer met de re-integratie. Hier opgebouwde 
pensioen- en AOW-rechten worden uitbetaald in de vorm van een lumpsum in het land van 
herkomst. 
• Tijdelijke arbeidsmigratie van buiten de Europese Unie wordt gekoppeld aan afspraken met de 
landen waar migranten vandaan komen. Deze brede afspraken gaan over het terugnemen van 
irreguliere migranten die geen recht hebben op asiel, maar ook over investeringen in onderwijs, 
economie, handel en mensenrechten. 
In Nederland pakken we misstanden gerelateerd aan arbeidsmigratie aan
• De commissie-Roemer heeft aanbevelingen gedaan om mistanden bij arbeidsmigratie aan te 
pakken. Daar gaan we sneller mee aan de slag. Daarom komt er een vergunningensysteem voor 
uitzendbureaus met publiekrechtelijke handhaving door de arbeidsinspectie. 
• Er komt de mogelijkheid om in specifieke sectoren een uitzendverbod in te kunnen voeren. 
D66 wil dat dit instrument kan worden ingezet indien er geen verbetering zichtbaar is en grote 
misstanden in specifieke sectoren blijven voortbestaan bij inzet van uitzendkrachten. 
• Bedrijfseffectrapportages worden zowel voor arbeidsmigratie binnen als buiten de Europese 
Unie verplicht. Dit brengt de sociale effecten van nieuwe bedrijvigheid en de bijbehorende 
arbeidsmigratie in beeld, bijvoorbeeld op het gebied van woningvraag en sociale voorzieningen.
• Gemeenten en werkgevers hebben een gezamenlijke rol in het zorgen voor voldoende 
kwalitatieve huisvesting en faciliteiten voor arbeidsmigranten. Goed wonen voor 
arbeidsmigranten vraagt om huurcontracten die niet gekoppeld zijn aan een 
arbeidsovereenkomst, zodat dakloosheid bij verlies van werk wordt voorkomen. Over 
het scheiden van huurcontact en arbeidsovereenkomst maken we dwingende, landelijke 
regelgeving.
• Werkgevers gaan bijdragen aan de mogelijkheid van het volgen van een basiscursus Nederlands 
voor arbeidsmigranten. 
• Werkgevers die zich niet aan de regels houden, mogen geen aanvragen voor werknemers van 
buiten de Europese Unie meer doen.Nieuwe energie voor Nederland.240 | Verkiezingsprogramma D66 2023 – 2027                    De digitale versie lees je op d66.nl/verkiezingsprogrammaHoofdstuk 7
Overheids-  
financiën.Nieuwe energie voor Nederland.241 | Verkiezingsprogramma D66 2023 – 2027                    De digitale versie lees je op d66.nl/verkiezingsprogrammaDe afgelopen jaren heeft de overheid het begrotingsbeleid ingezet om de economische 
gevolgen van de coronapandemie en de energiecrisis te verzachten. Maar de inflatie en de 
rente zijn hoog en de economische groei vertraagt. Het vorige kabinet heeft bewust veel 
geld ingezet om de grote transities op stikstof en klimaat mogelijk te maken en te kunnen 
investeren in onderwijs en defensie. Daarmee voorkomen we het doorschuiven van deze 
problemen naar een volgende generatie. De uitgaven aan rente, klimaat en zorg lopen echter 
wel op, waardoor bij ongewijzigd beleid het overheidstekort boven de Europese grens van 3 
procent uitkomt. Dat is onwenselijk.
De uitzonderingen op de begrotingsregels van het kabinet die zijn gemaakt om grote en 
onverwachte schokken het hoofd te kunnen bieden, kunnen niet de norm worden. Er moet telkens 
opnieuw een afweging gemaakt worden tussen verschillende beleidskeuzes om te voorkomen 
dat de rekening bij toekomstige generaties wordt neergelegd. We willen structureel de lasten van 
mensen kunnen verlagen, blijven investeren in onderwijs, de arbeidsmarkt, hervorming van het 
toeslagenstelsel, wetenschap en cultuur. De klimaattransitie en uitbouw van onze infrastructuur 
zullen ook investeringen vergen. Om onze financiën houdbaar te houden, betekent dit dat de 
vervuiler zal moeten betalen, vermogenden en grote bedrijven meer dan nu hun steentje zullen 
moeten bijdragen en zorgkosten niet ongebreideld kunnen stijgen.
• We houden oog voor de houdbaarheid van de overheidsfinanciën, zodat toekomstige generaties 
dezelfde of meer kansen krijgen als wij. Daarom geven we geld uit aan voorstellen die de 
economie structureel versterken en de overheidsfinanciën op langere termijn verbeteren. 
• Wij vinden in de komende jaren een begrotingstekort acceptabel, als we daarmee investeren 
in de toekomst van Nederland. Het niet doen van noodzakelijke uitgaven aan de energie- en 
klimaattransitie zou namelijk ook een ‘schuld’ doorschuiven naar volgende generaties.
• Wij verlagen de belasting op werk en verhogen de belasting op vermogen, (over-)winsten, 
vervuiling en belastingconstructies. Dit versterkt de economie, maakt Nederland schoner en 
verkleint de ongelijkheid. Gezonde overheidsfinanciën  
met investeringen in de toekomstNieuwe energie voor Nederland.242 | Verkiezingsprogramma D66 2023 – 2027                    De digitale versie lees je op d66.nl/verkiezingsprogrammaEen eenzijdige focus op de groei van het bruto binnenlands product (bbp) is niet 
zaligmakend. We willen af van groei die geen kwaliteit van leven oplevert. Economische groei 
is geen echte groei als dat niet wordt vertaald in betere gezondheid, beter wonen of een 
schoner milieu. Wij willen brede welvaart leidend laten zijn in het economisch beleid.
• Een duurzame toekomst begint bij een duurzame begroting: we stappen over naar een klimaat-
inclusief begrotingsraamwerk, cf advies van de Raad van State bij de Miljoenennota.
• We streven naar brede welvaart, waarbij vooral het welzijn van mens en natuur een maatstaf 
is voor hoe goed het met ons gaat. Cruciaal daarbij is gezondheid waarbij fysieke, mentale en 
sociale aspecten samenwerken. We monitoren de vorderingen op basis van de indicatoren die 
onder andere door het CBS worden gehanteerd in de Monitor brede welvaart en pas het beleid 
daarop aan. 
• De Monitor brede welvaart krijgt een prominente plek in de economische ramingen van het 
CPB en bij de doorrekening van verkiezingsprogramma’s. Daarbij worden ook vermogen en de 
waarde in de samenleving in brede zin meegenomen: naast financieel en economisch kapitaal, 
ook menselijk en natuurlijk kapitaal. Er wordt een duidelijke link gelegd naar de mate waarin 
Nederland de duurzame ontwikkelingsdoelstellingen van de Verenigde Naties vervult. Bij het 
terugkijken naar het financieel beheer in de begrotingen en jaarverslagen krijgt brede welvaart 
een centrale plek.
• Het bbp als economische indicator kan blijven bestaan, gezien de belangrijke functie voor 
ramingen en de overheidsbegroting. De overheid publiceert daarbij ook een netto binnenlands 
product waarin schade aan de kapitaalvoorraad en uitputting van grondstoffen worden 
meegeteld. Economische groei moet plaatsvinden binnen de grenzen van het klimaat en de 
natuur.
D66 laat haar programma doorrekenen door het CPB en het PBL. Een gedetailleerd financieel 
overzicht van het D66 verkiezingsprogramma zal bij de CPB-doorrekening beschikbaar komen.Brede welvaart als uitgangspuntNieuwe energie voor Nederland.243 | Verkiezingsprogramma D66 2023 – 2027                    De digitale versie lees je op d66.nl/verkiezingsprogrammaDe Verkiezingsprogrammacommissie:
Hans Vijlbrief (voorzitter)
Claudio Bruggink
Robbert Dijkgraaf
Kalle Duvekot
Eelco Eerenberg
Maartje Jansen
Laura de Vries
Steven van WeyenbergDe Permanente Programma Commissie: 
Fleur Gräper - van Koolwijk (voorzitter)
Dorien Blommers
Sabeth de Boer (lid vanuit de fractie)
Koen Castelein
Susanne Dallinga
Henk-Jan Oosterhuis
Robert van RijssenColofon & Verantwoording
Aan dit verkiezingsprogramma werkten mee:
Secretariaat:  Olivier Croll en Thijs van Aken
Bij het opstellen van dit programma hebben we in de eerste plaats gebruikgemaakt van de input 
van onze leden. Velen van hen hebben gebruikgemaakt van de mogelijkheid om op thema’s 
ideeën aan te dragen. We zijn hen heel dankbaar voor alle inspiratie. Daarnaast hebben we 
gebruikgemaakt van het vorige programma: de wereld is immers niet van vandaag op morgen 
veranderd en onze inzet is dat dan ook niet. Via deze weg willen we ook in het bijzonder de 
thema-afdelingen, interessegroepen, bestuurders en lokaal actieve D66’ers, en verschillende 
specialisten in onze partij bedanken, die ons soms heel gericht van informatie hebben voorzien. 
Zonder de input die zij ons op deze bijzonder korte termijn toestuurden, hadden wij ons werk niet 
kunnen doen. 
Daarnaast waren er vele organisaties en instellingen die ons van input hebben voorzien. De vele 
brieven en e-mails die bij ons zijn binnengekomen leverden inzichten op die ons geholpen hebben 
in het maken van keuzes. In sommige gevallen is contact gezocht voor aanvullende informatie. 
Daarnaast is met een select aantal partijen gesproken: partijen die voor het succesvol kunnen 
uitvoeren van veel van onze ideeën noodzakelijke partners zijn. Wij willen ze bedanken voor de tijd 
die ze hebben genomen om met ons in gesprek te gaan en voor een aantal ideeën een klankbord 
te vormen.Nieuwe energie voor Nederland.244 | Verkiezingsprogramma D66 2023 – 2027                    De digitale versie lees je op d66.nl/verkiezingsprogramma
Tenslotte willen we alle mensen van de Mr. Hans van Mierlo Stichting, de Jonge Democraten, 
de medewerkers en leden van de D66 fracties in de Eerste en Tweede Kamer en het Europees 
Parlement, de bewindspersonen en hun politiek assistenten, de klankbordgroep van de PPC en 
de leden van het schrijfteam heel hartelijk danken. Voor hun werk in het voortraject met het delen 
van hun kennis, voor het schrijven van de verschillende paragrafen, voor het kritisch meelezen bij 
de tussenproducten en voor de scherpte bij de verschillende redactieslagen. Zonder hen had dit 
programma er niet gelegen. 