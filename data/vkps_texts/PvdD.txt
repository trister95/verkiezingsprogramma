Een
wereld
te
herwinnen
Tweede Kamerverkiezingen
22 november 2023 
Verkiezingsprogramma 2 Verkiezingsprogramma Partij voor de DierenInhoudsopgave
 Inleiding
1.  Een leefbare Aarde         07 
De klimaat- en natuurcrisis eerlijk oplossen
2.  Dierenrechten         29 
Dieren hebben het recht om te leven naar hun aard
3.  Voedsel en landbouw        43 
Samen op weg naar betaalbaar, gezond en duurzaam eten
4.  Economische systeemverandering      54 
Genoeg voor iedereen, binnen de grenzen van de planeet
5.  Zorg voor iedereen        63  
Voorkomen is beter dan genezen
6.  Groen en betaalbaar wonen       74  
Genoeg ruimte voor ons allemaal
7.  Kennis en cultuur        82 
Een leven lang ontwikkelen
8.  Een rechtvaardige samenleving      93  
Vechten voor vrijheid, veiligheid en een integere overheid
9.  Europa en internationale solidariteit      106  
Naar een groene, rechtvaardige en diervriendelijke wereld Tweede Kamerverkiezingen 2023  3
4 Verkiezingsprogramma Partij voor de DierenHet is nu 2023 en die onzekerheid is alleen maar toegenomen. Onze planeet komt onder steeds grotere druk  
te staan. Iedereen op Aarde ondervindt dat nu aan den lijve. Snikhete zomers, droogtes, overstromingen  
en stortregens: het nieuwe abnormaal laat zich voelen en de impact zien we iedere dag in het nieuws.  
Van grootschalige ontbossing voor veevoer in de Amazone tot massale migratie door extreem weer.  
Onze ‘voortbestaanszekerheid’ neemt af.  
 
Dit moet en kan anders. Met z’n allen keren we het tij om de Aarde weer leefbaar te maken voor 
al haar bewoners.We leven in onzekere tijden.  
Zo begon de inleiding  
van ons vorige verkiezings-
programma, Plan B, in 2021.   Tweede Kamerverkiezingen 2023  5We willen allemaal een goed, gezond en  
gelukkig leven voor onszelf, onze (klein)kinderen en 
alle dieren die steeds meer in de verdrukking komen. 
Een toekomst waarin iedereen een dak boven het 
hoofd heeft en genoeg inkomen om van rond te  
komen. Een toekomst waarin er met respect wordt 
omgesprongen met al het leven op Aarde.  
Een toekomst die iedereen toekomt. En die toekomst 
is binnen handbereik als we radicale keuzes durven 
te maken.  
De Partij voor de Dieren heeft één allesomvattende 
kernwaarde: met compassie omgaan met de Aarde 
en al haar bewoners. Onze planeetbrede visie biedt 
concrete handvatten om de crises te lijf te gaan. 
Maar dan moeten we aan de slag met een echte 
aanpak en niet met lapmiddelen. De tijd van gedraal 
en geitenpaadjes is voorbij: dus geen ‘emissiearme’ 
stalvloeren, maar een krimp van de veestapel van  
75 procent. We moeten nú de grote kanteling 
maken naar een groene, gezonde en diervriendelijke 
toekomst.
Steeds meer mensen voelen en begrijpen dat.  
Steeds meer mensen laten zich horen. En steeds 
meer mensen eisen hardop een toekomst voor de 
Aarde en al haar bewoners. De Partij voor de Dieren 
staat pal naast al deze mensen. Wij zíjn die mensen. 
Net als zij strijden wij met lef en compassie voor wat 
ons dierbaar is. Net als zij jagen wij aan, maar werken 
we ook samen. Net als zij zijn ook wij kritisch,  
en net als zij bieden we ook de oplossingen. De 
overtuigingen uit dit programma stammen uit ons 
ecocentraal denken: dieren, klimaat, natuur en milieu 
vormen bij de Partij voor de Dieren de uitgangs-  
punten.We maken allemaal deel uit van de Aarde en alle  
keren dat zij wordt overvraagd, heeft dat impact op  
ál het leven. Wij merken in Nederland steeds vaker 
dat het klimaat verandert, maar mensen in arme  
landen hebben al jaren te kampen met mislukte 
oogsten of verwoestende overstromingen. Dit is extra 
wrang omdat deze landen zelf nauwelijks hebben 
bijgedragen aan de klimaatcrisis. Die rekening moet 
worden neergelegd bij de grote vervuilers.  
Dat begint door de vervuilers niet meer te  
subsidiëren, maar hen juist de portemonnee te  
laten trekken om klimaatmaatregelen te betalen voor 
mensen die het niet zelf kunnen betalen. Klimaat-
rechtvaardigheid begint bij vervuilersaansprakelijk -
heid. Op die manier keren we het tij. En dat tij klotst 
momenteel over onze voeten. Daarom is het cruciaal 
om versneld en gericht de klimaat- en natuurcrisis op 
te lossen. Dit kan en moet in samenhang met elkaar. 
En daar spelen de dieren een grote rol bij.
Dieren zijn levende wezens met gevoel.  
Dierenrechten horen in de grondwet. We stoppen 
het lijden van dieren door ze te bevrijden uit de  
voedselketen. Het land waar nu nog veevoer op 
wordt verbouwd, biedt in de toekomst ruimte voor 
mens en de natuur. Door ons te richten op een ge-
zonde landbouw kunnen we voorzien in genoeg en 
betaalbaar voedsel en woonruimte voor iedereen. 
En we zullen onze economie radicaal anders moeten 
inrichten, zodat we binnen de draagkracht blijven van 
de Aarde.
We laten de tijd van hebzucht en de illusie van 
een alsmaar groeiende economie achter ons.  Er is 
namelijk al genoeg voor iedereen. Er wordt meer 
geproduceerd dan er wordt geconsumeerd. En zelfs 
tegen de achtergrond van alle verspilling is er een 
enorme kloof ontstaan tussen arm en rijk. Er wordt 
veel geld verdiend, maar dat verdwijnt in diepe  
zakken van grote bedrijven. De welvaart moet  
eerlijker worden verdeeld zodat kinderen niet meer 
in armoede hoeven op te groeien. Maar ook zodat 
we een gezonde en aantrekkelijke publieke sector 
kunnen garanderen, waarin leraren en zorg-  
personeel krijgen wat ze verdienen: meer salaris 
en meer collega’s. 6 Verkiezingsprogramma Partij voor de DierenDit programma biedt een grondige routekaart naar 
veiliger vaarwater. Naar een rechtvaardige toekomst 
voor ieder levend wezen. Een toekomst waarin er 
echt rekening wordt gehouden met wat dier- en 
kwetsbaar is. Deze verkiezingen bieden een schone 
kans op een schone toekomst. De Partij voor de  
Dieren kan niet wachten om aan de slag te gaan om 
de huidige patstelling te doorbreken. Dit doen we 
met en namens jou. Samen maken we de roep om 
echte verandering luider en luider. Als er ooit een tijd 
is om te kiezen voor een diepgroene partij, dan is het 
wel nu. 
Er is een wereld te herwinnen. 
Help mee en keer het tij.  Tweede Kamerverkiezingen 2023  7
1 8 Verkiezingsprogramma Partij voor de DierenDe klimaat- en natuurcrisis 
eerlijk oplossenEen 
leefbare 
Aarde
 Tweede Kamerverkiezingen 2023  9Het is de grootste uitdaging waar onze generatie 
voor staat: de Aarde leefbaar krijgen en houden voor 
al haar bewoners. We kunnen de problemen samen 
oplossen, maar niet met de manier van denken die 
de problemen heeft veroorzaakt. Er is een radicale 
koerswijziging nodig. We zullen afscheid moeten 
nemen van het hardnekkige misverstand dat de mens 
boven de natuur staat.
We zijn juist volledig afhankelijk van de ecosystemen 
waar we onderdeel van zijn. Daarom kiest de Partij 
voor de Dieren een volstrekt ander uitgangspunt dan 
alle andere politieke partijen. Wij zijn de enige partij 
die niet de kortetermijnbelangen van de welvarende 
mens en z’n geld centraal stelt, maar keuzes maakt 
vanuit het brede perspectief van een leefbare  
Aarde. Dieren, klimaat, natuur en milieu hebben bij 
ons een volwaardige plek naast de mens. Ecocentraal 
in plaats van egocentraal. We zijn de eerste generatie 
die de gevolgen ziet van de klimaat- en natuurcrisis, 
en we zijn de laatste generatie die het tij nog kan 
keren. 
De tijd om te veranderen is nu. Samen kunnen  
we kiezen voor een groene en sociale toekomst,  
voor iedereen. 
 De gevolgen van de klimaat- en natuurcrisis zijn  
inmiddels overal zichtbaar. Overstromingen,  
bosbranden en zware stormen eisen wereldwijd hun 
tol. Hete zomers, langdurige droogte en stortregens 
zijn het nieuwe normaal. Planten en dieren sterven 
in angstaanjagend tempo uit. Tropisch regenwoud 
verdwijnt, de oceanen warmen op en verzuren. Als de 
wereld niet massaal in actie komt, stevenen we af op 
2,8 graden opwarming aan het einde van deze eeuw. 
Grote delen van de wereld kunnen onbewoonbaar 
worden of in zee verdwijnen.
De mensen die het minst aan klimaatverandering 
bijdragen, worden nu al het zwaarst getroffen. 
In arme landen worden mensen bedreigd in  
hun bestaanszekerheid door mislukte oogsten,  
de stijgende zeespiegel, extreme hitte en de  
verspreiding van infectieziektes. Klimaatrampen  
zorgen ervoor dat hele leefgebieden van alle  
levende wezens in één klap verdwijnen. Armere  
landen hebben geen geld om zichzelf te beschermen 
tegen de gevolgen van klimaatverandering, terwijl 
het juist de rijke landen zijn die het meest bijdragen 
aan de opwarming van de Aarde. Ook in Nederland 
raken de gevolgen van de klimaatcrisis groepen in 
een kwetsbare positie harder dan groepen die wel 
tegen een stootje kunnen. Stijgende voedselprijzen 
door klimaatverandering tasten de bestaans-  
zekerheid van mensen met lage inkomens nog  
verder aan. Hittegolven hakken er zwaarder in  
wanneer je bent aangewezen op een slecht  
geïsoleerd appartement in een sterk versteende 
buurt, dan wanneer je verkoeling kunt zoeken in je 
tuin in een lommerrijke villabuurt.
Zo verergert de klimaatcrisis bestaande ongelijkheid. 
En als er niets verandert, wordt in Nederland de 
ongelijkheid nog groter. Burgers en kleine bedrijven 
betalen energiebelasting, grote vervuilers niet  
of nauwelijks. Zij krijgen zelfs geld toe om te  
‘verduurzamen’! Terwijl datacenters met financiële 
steun van de overheid kostbare windenergie  
opslurpen, zitten mensen aankomende winter in de 
kou omdat het energiezuinig maken van (sociale) 
huurwoningen veel te traag gaat.  
 10 Verkiezingsprogramma Partij voor de DierenEn terwijl de rijkste 1% zich kan veroorloven met  
privéjets de wereld rond te vliegen, wordt het  
openbaar vervoer voor ons allemaal steeds duurder. 
Dit soort politieke keuzes – want dat zijn het – zijn 
woestmakend. De Partij voor de Dieren gooit het  
roer radicaal om.
Door dezelfde politieke keuze om grote vervuilers 
(onder andere in de agro-industrie) te ontzien  
en burgers te laten opdraaien voor de gevolgen,  
ligt er ondertussen nog altijd een verstikkende  
stikstofdeken over ons land. De natuur staat op in-
storten. Het aantal plant- en diersoorten neemt  
in schrikbarend tempo af. Leefgebieden zijn  
versnipperd, sterk ingekrompen of dreigen te  
verdwijnen. Sinds de uitspraak van de Raad van 
State in 2019 is de overheid nog geen steek verder in 
het beschermen en herstellen van de natuur en het 
creëren van een gezond verdienmodel voor duurzame 
boeren. Want ook zij zijn slachtoffer van deze  
situatie. Zij hebben helemaal geen belang bij  
veevoerfabrieken, landbouwgif en kunstmest.  
Juist boeren hebben enorm veel te winnen bij  
schoon water, een gezonde bodem en schone lucht. 
Want voor het verbouwen van gezond voedsel,  
nu én straks, hebben ze juist de natuur nodig.
De problemen waar we voor staan hebben een  
gemeenschappelijke deler: de vee-industrie.  
Het feit dat we zo veel dieren in stallen proppen in 
Nederland is niet alleen een ramp voor de dieren.  
De vee-industrie is een van de grootste uitstoters van 
broeikasgassen en dé oorzaak van de natuurcrisis. 
Het leidt tot vervuiling van ons grondwater, van ons 
drinkwater, tot stankoverlast en gezondheidsschade 
voor omwonenden, verlies van vruchtbare bodems, 
ontbossing en een groter risico op een volgende 
pandemie. Met een krimp van minstens 75% van het 
aantal dieren in de vee-industrie pakken we al deze 
problemen tegelijkertijd aan. Duurzame landbouw 
betekent bovendien een normaal inkomen voor de 
boer en betaalbaar, duurzaam eten in de supermarkt.Voor een eerlijke transitie naar een groen, schoon  
en diervriendelijk land, zal de vervuiler wat de Partij 
voor de Dieren betreft dus moeten gaan betalen voor 
de schade die de vervuiler heeft aangericht.  
De veevoerbedrijven, slachthuizen en stallenbouwers 
die profiteren van de enorme veehouderij ten  
koste van de dieren, de boeren en de natuur. De 
vervuilende industrie en de fossiele energiebedrijven, 
die profiteren van fossiele subsidies en weigeren hun 
klimaatvernietigende verdienmodel aan te passen.  
En de financiële sector, die deze crises mede  
mogelijk maakt. Tweede Kamerverkiezingen 2023  11Een leefbare AardeAls we de klimaat- en natuurcrisis in samenhang én 
op een eerlijke manier oplossen, krijgen we er een 
schoon, groen en diervriendelijk land voor terug.  
Met behulp van de zon en de wind, waarmee we de 
baas worden over onze eigen schone energie.  
Met isolatie en renovatie, zodat onze huizen  
comfortabel worden terwijl de energierekening daalt. 
Met gezond en plantaardig voedsel, goed voor de 
dieren, goed voor natuur en klimaat, en goed voor 
onszelf. Kortom, met economische ontwikkeling  
binnen de grenzen van de planeet en met bestaans-
zekerheid voor iedereen. Een land waar iedereen een 
plek heeft om te wonen, werken en zichzelf te zijn, 
zonder dat we daarvoor de Aarde uitputten.  
We veranderen daarom definitief van koers;  
van economische groei naar ecologische groei.  
Voor een groene, schone en leefbare planeet,  
voor al haar bewoners.Stop de opwarming van de Aarde
Nederland heeft de verantwoordelijkheid zo snel  
mogelijk zo veel mogelijk te doen om de opwarming 
van de Aarde te beperken. Dat vergt niets anders 
dan een crisisaanpak. Iedereen gaat bijdragen aan de 
transitie naar een duurzame samenleving.
●  Nederland zet zich maximaal in om de opwarming 
van de Aarde te beperken tot 1,5 graden Celsius. In 
2030 zijn we klimaatneutraal. Deze nieuwe reduc-
tiedoelstelling wordt vastgelegd in de Klimaatwet. 
Nederland neemt een voortrekkersrol in het toezien 
op de mondiale uitvoering van het Parijsakkoord.
●   Met een Burgerberaad voor het klimaat betrekken 
we burgers bij oplossingen voor de klimaat- en 
natuurcrisis. Het Burgerberaad vormt een dwars-
doorsnede van de samenleving en krijgt heldere 
integrale voorwaarden mee: bijdragen aan de 
oplossing van de klimaat- en biodiversiteitscrisis en 
een leefbare Aarde voor alle levende wezens. De 
regering heeft de plicht om de aanbevelingen in 
beleid en regelgeving om te zetten.
●   Er komt een ministerie voor Klimaat en  
Biodiversiteit.
●  De minister-president geeft iedere maand een pers-
conferentie over het klimaat.
●  Geen enkele sector is uitgezonderd van de klimaat-
doelen. De luchtvaart, scheepvaart, veehouderij en 
de financiële sector verliezen hun uitzonderingspo-
sitie.
●  Er komt een klimaatplicht voor grote vervuilers en 
financiële instellingen. Bedrijven moeten met een 
klimaatplan laten zien hoe ze hun uitstoot in de hele 
keten terugdringen. Een overtuigend klimaatplan 
wordt een harde voorwaarde voor duurzaamheids-
subsidies.
Rechtvaardig klimaatbeleid: de vervuiler betaalt
Een rechtvaardige transitie is een transitie waarbij  
de vervuiler betaalt, in plaats van mensen die de 
problemen niet veroorzaakt hebben. Slechts een 
handjevol bedrijven veroorzaakt het merendeel van 
de broeikasgasuitstoot.  
 12 Verkiezingsprogramma Partij voor de DierenDecennialang hebben deze bedrijven bakken  
met geld verdiend, terwijl zij de atmosfeer gratis  
vervuilden en klimaatbeleid saboteerden. En nog 
altijd zijn veel fossiele bedrijven niet van plan om van 
hun winstgevende verdienmodel af te stappen. Ook 
profiteren de fossiele industrie en de vee-industrie 
nog altijd van miljarden aan belastingvoordelen,  
subsidies en kortingen. De rekening is door  
opeenvolgende kabinetten neergelegd bij mensen 
elders, mensen met lage inkomens hier en bij  
volgende generaties. Op alle mogelijke manieren  
onacceptabel. Een goed klimaatbeleid is dringend 
nodig om deze crisis te beteugelen.
●  Er komt een klimaatrechtvaardigheidstoets voor  
alle klimaatplannen en subsidies.
●  Fossiele subsidies en andere vormen van  
bevoordeling van fossiele bedrijven schaffen we af. 
Het geld dat vrijkomt investeren we in een sociaal 
rechtvaardige energietransitie.
●  We verhogen de belasting op CO2 en breiden die uit 
naar alle broeikasgassen en sectoren.  
Gratis rechten worden ingetrokken.
●  Er komt een extra winstbelasting voor fossiele  
energiebedrijven.
●  De huidige energiebelasting is onrechtvaardig  
omdat grootverbruikers relatief veel minder  
betalen dan burgers en het mkb. We introduceren 
een progressieve energiebelasting die mensen  
met lage inkomens ontziet en ervoor zorgt dat 
grootverbruikers meer gaan betalen.
●   Ook voor de agro-industrie gaat gelden dat de 
vervuiler betaalt: de grote bedrijven die decennia-
lang veel geld hebben verdiend aan de intensieve 
landbouw (zoals veevoerleveranciers, slachthuizen 
en agrarische banken) gaan meebetalen aan de 
landbouwtransitie.
●   De rijkste 1% van de bevolking vervuilt het meest  
en verduurzaamt het minst. We stoppen onnodige 
en extreem vervuilende luxeconsumptie. Er komt 
een einde aan privéjets en superjachten.
●   Reclame door de fossiele industrie en voor fossiele 
producten en diensten verergert de klimaatcrisis.  
 
 
 We verbieden fossiele reclame en er komt een  
waarschuwing op verkooppunten van fossiele 
brandstof, vliegreizen, cruisereizen en voertuigen 
met een fossiele brandstofmotor.
●   Door vervuilers niet langer te subsidiëren, maar juist 
te laten betalen voor de schade die ze hebben aan-
gericht, komt er heel veel geld vrij voor rechtvaardig 
klimaatbeleid. Klimaatmaatregelen voor burgers 
worden betaalbaar, mensen met lage inkomens 
worden financieel ontzien. Een comfortabel en 
warm huis, snel en duurzaam van A naar B reizen en 
gezond en biologisch eten moeten bereikbaar zijn 
voor iedereen. We pakken energiearmoede aan.
●   Er is een groot tekort aan menskracht voor 
de duurzame transitie. Daarom bieden we  
aantrekkelijke omscholingstrajecten, coaching en 
andere vormen van persoonlijk maatwerk aan voor 
de vele groene banen en zinvolle banen die een 
duurzame samenleving te bieden heeft.
●   Landen die het minst vervuilen worden het zwaarst 
getroffen door de klimaatcrisis. We betalen een 
eerlijke bijdrage aan mondiale klimaatfinanciering, 
zowel ten bate van de transitie, als ook van  
adaptatie en herstel van schade ten gevolge van 
door de klimaatcrisis veroorzaakte rampen.  
We voeren daarnaast een schade- en herstelheffing 
in voor fossiele bedrijven.
Energie besparen loont
Ieder deugdelijk energiebeleid heeft 3 maatregelen 
bovenaan de lijst met prioriteiten: besparen,  
besparen en besparen. Iedere vorm van energie-  
opwekking gaat immers gepaard met impact op de 
leefomgeving. En energie die je niet gebruikt, hoef 
je ook niet op te wekken. Daarom is de Partij voor 
de Dieren de aanjager van het maken van moedige 
keuzes. Een megadatacenter in Zeewolde voor het 
Amerikaanse bedrijf Meta (voorheen Facebook)?  
Terwijl daar 115 (!) windmolens voor nodig waren?  
Dat gaan we niet doen. Samen met de lokale  
bevolking hebben we de komst van dit energies-
lurpende hyperscale-datacenter tegengehouden, 
waarmee we enorm veel energie en ruimte hebben 
uitgespaard. Is het noodzakelijk en belangrijk?  
  Tweede Kamerverkiezingen 2023  13Of kunnen we ook zonder – en scheelt dat in  
(bijvoorbeeld) de bouw van windmolens?  
Zó kijkt de Partij voor de Dieren naar het energie-
vraagstuk. Kwestie van durven kiezen.
Daar waar energie belangrijk en noodzakelijk is, 
is nog heel veel besparingswinst te behalen: het 
energiezuinig maken van (bijvoorbeeld) onze huizen 
en kantoren loont enorm. De energierekening gaat 
omlaag en mensen wonen comfortabeler. Daarnaast 
zorgt energiebesparing niet alleen voor minder CO2 
-uitstoot, ook maakt het ons minder afhankelijk van 
olie- en gasproducerende landen. De Partij voor de 
Dieren geeft energiebesparing daarom prioriteit.
●   In 2030 gebruikt Nederland 50% minder energie  
ten opzichte van 1990.
●   Er komt een nationaal plan energiebesparing. 
Grootverbruikers moeten verplicht een energie-  
besparingsplan inleveren.
●   De energiebesparingsplicht voor bedrijven wordt 
strenger gehandhaafd en de terugverdientijd wordt 
verlengd.
●   We maken scherpe keuzes over welke sectoren 
wel en welke geen onderdeel kunnen zijn van een 
duurzame samenleving. Onnodige energieslurpende 
sectoren zoals de gangbare sierteelt en de  
kunstmestindustrie worden afgebouwd.  
Schaats- en skibanen sluiten in de zomer en de  
horeca houdt haar terrassen, maar niet meer met 
terrasverwarmers.
●   De industrie bespaart energie door een  
combinatie van een lagere vraag naar nieuwe 
producten in bepaalde sectoren, elektrificatie van 
processen, minder en efficiënter gebruik van  
grondstoffen, inzet van groene waterstof,  
meer hergebruik en recycling.
●   Een datacenter gebruikt evenveel energie als 
honderdduizenden huishoudens. Groene stroom 
kan daardoor niet meer worden gebruikt om huis-
houdens van schone energie te voorzien en andere 
industrieën te verduurzamen. Er komt daarom een 
rem op de bouw van datacenters.
●   Er komen strikte normen voor energieverbruik van 
apparaten en vervoermiddelen.
 ●   Airconditioners leiden tot extreme toename van 
het stroomverbruik. Een grote boom werkt bij hitte 
net zo verkoelend als tien energieslurpende airco’s. 
We ontmoedigen de verkoop van airconditioners en 
stimuleren het hittebestendig maken van gebouwen 
en huizen door middel van zonwering, duurzame 
koeling en natuurlijke oplossingen zoals bomen en 
groene daken.
●  Onnodig energiegebruik wordt tegengegaan. 
Overbodige verlichting in kantoren, etalages of voor 
reclame wordt aan banden gelegd.
Versnellen naar een duurzaam en eerlijk  
energiesysteem
Het energiesysteem van de toekomst is duurzaam, 
schoon en betaalbaar. Daarvoor is een snelle afbouw 
van fossiele bronnen nodig, een snelle groei van  
hernieuwbare energie en een transformatie van de 
industrie (energie en grondstoffen), ons vervoers-  
systeem en onze gebouwen. Deze transformatie vergt 
scherpe politieke keuzes.
Energie is wat de Partij voor de Dieren betreft een 
basisbehoefte in handen van ons allemaal, burgers 
en overheid. Het kan niet langer de handelswaar van 
multinationals zijn. We maken een eind aan deze  
botsing tussen commerciële en maatschappelijke  
belangen. We investeren in een energiesysteem 
dichtbij huis, opgewekt op eigen dak of in beheer  
van de wijk of de buurt. We maken het energie-  
systeem eerlijk door ervoor te zorgen dat burgers 
zeggenschap krijgen, (mede-)eigenaar kunnen  
worden en delen in de opbrengsten. Ook investeren 
we in eerlijke productie van zonnepanelen, wind-  
molens en batterijen. Zoveel mogelijk dicht bij huis 
en altijd met strenge eisen aan duurzaamheid, natuur 
en mensenrechten.
Energie - ook duurzame energie - is niet altijd in 
overvloed beschikbaar. Het is daarom verstandig om 
te schakelen naar een slim energiesysteem waarin 
gestuurd wordt vanuit die schaarse beschikbaarheid.  
 
 
 Een leefbare Aarde14 Verkiezingsprogramma Partij voor de DierenWe zorgen dat het gebruik van elektriciteit zoveel 
mogelijk plaatsvindt wanneer er veel voorhanden 
is - omdat de zon schijnt of omdat de wind waait - en 
minder wanneer het aanbod lager is.  
Zo voorkomen we problemen op het net, beperken 
we grondstoffengebruik en voorkomen we tekorten 
voor huishoudens en essentiële voorzieningen.  
Voor de momenten dat het aanbod laag is, investeren 
we in opslag van energie (warmte en warmte-koude 
opslag, batterijen, waterstof) voor essentiële  
voorzieningen.
●   Ons energiesysteem komt in publieke handen. 
Omwonenden hebben zeggenschap over het soort 
opwekking en de locatie; ook zijn zij de eerste 
afnemers en bepalen zij wat er met de opbrengsten 
gebeurt. Die kunnen bijvoorbeeld gebruikt worden 
voor de lokale bibliotheek, of het voetbalveld,  
of geïnvesteerd worden in nieuwe duurzame  
energieprojecten.
●   Er komen goedkope leningen en (fiscaal) goede 
regelingen voor het opwekken en opslaan van 
energie op wijkniveau. Coöperatief eigendom wordt 
gestimuleerd en de subsidieregeling coöperatieve 
energieopwekking (SCE) wordt uitgebreid.
●   Duurzame energie krijgt voorrang op het energie-
netwerk, met ‘slimme energienetten’ (smart grids), 
die gevoed worden door kleinschalige en decentraal 
opgewekte groene energie. De privacy van  
gebruikers en leveranciers mag daarbij niet in het 
geding komen.
●   Zonnepanelen op gebouwen worden de norm.  
Alle nieuwbouwwoningen worden voorzien van  
zonnepanelen. Er komen geen zonneparken in de 
natuur of op landbouwgrond, alleen in het  
specifieke geval rondom de luchthaven Schiphol.
●   Iedereen krijgt de mogelijkheid zonnepanelen te 
plaatsen. Juist mensen die nu nog geen zonne-  
panelen hebben, moeten in de toekomst kunnen 
profiteren van het financiële voordeel van salderen. 
De huidige salderingsregeling blijft dus voor mensen 
die nu nog geen zonnepanelen hebben. De regeling 
wordt afgebouwd voor mensen die al wel zonne-  
panelen hebben, met inachtneming van de terugver-
dientijd.  
 Er komt aanvullend beleid voor woningcorporaties, 
huurders en huiseigenaren die geen zonnepanelen 
kunnen betalen, om zonne-energie op te wekken 
en te kunnen salderen. Zelf opgewekte elektriciteit 
moet terug kunnen worden geleverd aan het net, 
zonder kosten en belastingvrij. Ook huurders krijgen 
de mogelijkheid om terug te leveren en te profiteren 
van een lagere energierekening.
●   We investeren in wind op zee. De regels voor de 
bescherming van natuur en dieren zijn daarbij net  
zo belangrijk als een oplossing voor het klimaat.  
Er komt vooraf een toets op de ecologische effecten 
en er wordt niet gebouwd in natuurgebieden.
●   Wind op land is een belangrijke energiebron voor 
een duurzame toekomst, waarbij de voorwaarde 
geldt dat de gezondheid van mensen en de natuur 
niet worden aangetast. We zorgen ervoor dat  
omwonenden vroeg betrokken worden bij het  
proces en daarna (mede) eigenaar kunnen worden 
van het windpark, zodat zij er als eerste van  
profiteren.
●   Energiebedrijven worden verplicht een minimum-
percentage aan duurzame in Nederland opgewekte 
stroom te leveren. Dit percentage wordt jaarlijks 
verhoogd.
●   Wat na serieuze energiebesparing en eigen zon 
en wind nog nodig is, importeren we aan groene 
stroom uit het buitenland. Waar nodig gebruiken we 
groene waterstof. De waterstofinfrastructuur blijft in 
publieke handen.
Een duurzaam elektriciteitsnet in 2030
Elektriciteit wordt de belangrijkste energiedrager 
van de toekomst. Daarom moet het elektriciteitsnet 
worden uitgebreid en verzwaard. Het bestaande  
net loopt nu al tegen zijn grenzen aan. Burgers,  
mkb en grote bedrijven hebben te maken met een 
elektriciteitsnet dat steeds voller raakt. Omdat de 
verzwaring van het elektriciteitsnet niet van vandaag 
op morgen geregeld is, moeten er prioriteiten  
worden gesteld. We zullen moeten accepteren dat 
niet alles meer mogelijk is. Daarom moeten we keu-
zes maken wie waar en hoe(veel) gebruik kan maken 
van het net.  
  Tweede Kamerverkiezingen 2023  15Vanwege het grote aandeel van de industrie in de 
energievraag in Nederland (ruim 40%) bekijken we 
kritisch welke sectoren een duurzame toekomst 
hebben, en welke niet. Daarbij geldt ook: hoe dichter 
de opweklocatie bij de plek waar de energie wordt 
gebruikt hoe beter, want dan hoeft er minder  
getransporteerd te worden.
●  Door volop in te zetten op energiebesparing en  
decentrale energiesystemen wordt de opgave een 
stuk minder groot. We maken scherpe keuzes welke 
sectoren wel en welke geen onderdeel kunnen zijn 
van een duurzame samenleving en dus gebruik 
kunnen maken van het elektriciteitsnet. Burgers en 
voorzieningen van maatschappelijk belang, zoals 
ziekenhuizen, sportverenigingen en aardgasvrije 
woonwijken, krijgen voorrang op het elektriciteits-
net. Nederland zet zich in de EU in om dit mogelijk 
te maken. De regel dat volgorde van aanvraag  
bepalend is, wordt geschrapt. Zo voorkomen we dat 
de schaarse ruimte op het net wordt weggegeven 
aan datacenters of cryptominers.
●   We verzwaren (inter)nationale, regionale en  
lokale elektriciteitsnetten. Daarnaast zetten we in 
op efficiënt gebruik van het net door pieken te  
voorkomen en het elektriciteitsnet zo veel mogelijk 
dag en nacht te gebruiken.
●   De aanlanding van elektriciteit van wind op  
zee wordt afgestemd op de plekken waar de  
elektriciteit in de toekomst gebruikt gaat worden. 
Dat zijn niet automatisch de plekken van de huidige 
fossiele energieclusters.
Een einde aan fossiele brandstoffen
We moeten zo snel mogelijk van onze afhankelijkheid 
van olie, kolen en gas af. Ons land behoort op dit 
moment tot de slechtst presterende landen in Europa 
op het gebied van duurzame energie. Om de klimaat-
doelen te halen moeten olie, kolen en gas in de grond 
blijven.Welke energie-intensieve bedrijven overleven, kan 
niet door de markt worden bepaald. De overheid 
moet immers veel investeren in de nieuwe energie-in-
frastructuur. Niet alles kan. Zo maken we capaciteit 
vrij om de infrastructuur voor burgers en duurzame, 
circulaire bedrijven op tijd te versterken. De bestaan-
de plannen voor energie-infrastructuur gaan uit van 
de bestaande vraag uit de bestaande industrie. Die 
passen we aan.
●   In 2030 gebruikt Nederland geen olie, kolen en 
gas meer. Er komt een ambitieus afbouwplan voor 
fossiele brandstoffen waarbij de industrie als eerst 
wordt aangepakt. We nemen hier in ieder geval in 
op dat we stoppen met vervuilende, energie-  
slurpende sectoren, zoals kunstmestproductie en 
gangbare sierteelt.
●   We stoppen met olie- en gaswinning op land en  
op zee. Er worden geen (nieuwe) vergunningen 
afgegeven, ook niet bij Ternaard in de Waddenzee. 
De gaskraan in Groningen gaat definitief dicht, en 
blijft dicht.
●   De kolencentrales sluiten zo snel mogelijk en  
worden niet omgebouwd tot biomassacentrales.
●   Het gebruik van lege gasvelden voor de opslag  
van (geïmporteerd) aardgas wordt zo snel  
mogelijk afgebouwd. Het storten (injecteren) van 
vervuild water in lege gasvelden, zoals in Twente  
en Schoonebeek, wordt direct gestopt.
●   Schalie- en steenkoolgas blijven in de grond,  
de winning wordt verboden. Er komen geen  
vergunningen voor proefboringen. Bestaande  
vergunningen worden ingetrokken.
●   Zeer vervuilende fossiele brandstoffen, zoals teer-
zandolie en schaliegas, komen Europa niet meer in; 
Nederland maakt zich daar internationaal sterk voor. 
De import van LNG afkomstig uit schaliegas wordt 
zo snel mogelijk afgebouwd.
●   Banken en aandeelhouders nemen risico’s en heb-
ben te lang gedacht dat ze winst konden maken ten 
koste van de Aarde. Banken en bedrijven die zich ten 
koste van de planeet blijven verrijken, verdienen niet 
langer de bescherming van de overheid voor hun 
ondernemingsvrijheid en kapitaal. De overheid stopt 
met het verlenen van exportkredietverzekeringen 
voor fossiele projecten.Een leefbare Aarde16 Verkiezingsprogramma Partij voor de DierenStop met investeren in schijnoplossingen
Tijdens een crisis moet je de moed opbrengen om 
de keuzes te maken die nodig zijn. We hebben nog 
maar enkele jaren de tijd om de ergste gevolgen van 
de klimaatcrisis te voorkomen. Daarom moeten we 
investeren in oplossingen die nu werken en geen 
broeikasgassen aan de atmosfeer toevoegen. We 
kunnen bovendien klimaat en natuur niet los van 
elkaar zien. Zonder gezonde natuur verliest de Aarde 
haar CO2-opnamecapaciteit. We zetten alles op alles 
om de natuur te beschermen en te versterken.
●   Regels voor de bescherming van de natuur worden 
niet versoepeld voor klimaatmaatregelen.
●   Het afvangen en opslaan van broeikasgassen  
(carbon capture and storage, CCS) stimuleert  
bedrijven door te gaan met vervuiling. We stoppen 
met CCS en draaien de subsidiekraan dicht.
●   Nederland bouwt geen nieuwe kerncentrales en 
bestaande centrales worden zo snel mogelijk  
gesloten. Kerncentrales komen te laat, de bouw 
duurt jaren terwijl de klimaatcrisis nu actie vergt. 
Het kost miljarden aan belastinggeld, die we beter 
kunnen steken in het sneller terugdringen van de 
uitstoot. En het is immoreel om toekomstige  
generaties met nog meer kernafval op te zadelen.
●   We stoppen met warmtenetten aangesloten op de 
fossiele industrie, zoals raffinaderijen, of op afval-
verbrandingsinstallaties.
●   Waterstof op basis van fossiele brandstoffen of 
kernenergie staan we niet toe. Alleen groene  
waterstof kan onderdeel zijn van de Nederlandse 
energietransitie.
●   De Partij voor de Dieren is vanaf dag 1 de aanjager 
geweest van het verzet tegen biomassacentrales. 
Het verbranden van hout voor energie is nooit  
een goed idee geweest: het verergert het klimaat-
probleem, draagt bij aan de biodiversiteitscrisis 
en is ook nog eens slecht voor de gezondheid van 
omwonenden. Het certificeringssysteem is zo lek als 
een mandje. Gelukkig groeit dit besef. Wat de Partij 
voor de Dieren betreft komt er zo snel mogelijk een 
verbod op het verbranden van houtige biomassa 
voor de opwekking van warmte en elektriciteit. De 
bouw van nieuwe biomassacentrales wordt gestaakt 
en subsidies worden per direct gestopt.●   Biobrandstoffen zijn geen duurzame oplossing  
voor de transport- en mobiliteitssector. Landbouw -
gewassen in de tank dragen bij aan biodiversiteits-
verlies en bedreigen de voedselvoorziening. Er komt 
een einde aan de bijmengverplichting.
●   Groen gas gemaakt van mest en ander agrarisch 
afval houdt de intensieve veehouderij in stand.  
We stoppen met mestvergisters.
●   We zetten stevig in op de recycleerbaarheid en 
recycling van zonnepanelen en andere elektrische 
infrastructuur. Zo voorkomen we nieuwe grond-
stoffentekorten en milieuproblemen door elektrisch 
afval.
Klimaatrechtvaardigheid voor Caribisch Nederland
Caribisch Nederland ligt in de frontlinie van de  
klimaatcrisis. Zeespiegelstijging kan al deze eeuw 
een vijfde van Bonaire opslokken. De koraalriffen  
lijden onder het opwarmende en verzurende zee-
water. Lange periodes van hitte en droogte maken 
het leven voor mensen, dieren en planten moeilijker. 
De gevolgen van de klimaat- en natuurcrisis kunnen 
bovendien de bestaande armoede op de eilanden 
verergeren, bijvoorbeeld door het verdwijnen van het 
koraal en daarmee een groot deel van het toerisme. 
Toch is er nauwelijks geld beschikbaar vanuit het Rijk 
voor de eilanden om zich te kunnen aanpassen aan 
de verslechterende omstandigheden. Bonaire,  
Saba en Statia (Sint Eustatius) horen als bijzondere 
gemeenten bij Nederland en zouden niet achter-  
gesteld mogen worden ten opzichte van de rest 
van Nederland. En ook de andere landen die bij ons 
koninkrijk horen, Aruba, Curaçao en Sint Maarten, 
verdienen hierbij onze steun.
●  Er komt een eerlijk deel van het klimaatbudget 
beschikbaar voor Bonaire, Saba en Statia (Sint 
Eustatius) voor de omschakeling naar een duurzame 
economie en energievoorziening en voor aanpassing 
aan het snel veranderende klimaat. Bijzondere aan-
dacht is er voor de bescherming van de koraalriffen, 
omdat het bijzondere natuur betreft, maar ook om-
dat het belangrijk is als natuurlijke kustbescherming. 
Het Rijk stelt hierbij ook expertise beschikbaar voor 
bijvoorbeeld waterbeheer. Tweede Kamerverkiezingen 2023  17●   We investeren in een duurzaam voedselsysteem 
voor de eilanden, zodat iedereen betaalbaar voedsel 
heeft.
Circulair produceren en consumeren
Maatregelen tegen klimaatverandering en  
biodiversiteitsverlies zetten geen zoden aan de dijk 
als we steeds meer spullen blijven produceren en 
consumeren die we helemaal niet nodig hebben.  
Als wereldwijd iedereen zou leven zoals in Nederland, 
dan zouden we meerdere aardbollen nodig hebben. 
Om al die producten te maken zijn bovendien grond-
stoffen nodig, en daarvan kunnen we er maar zoveel 
gebruiken als de Aarde ons kan geven.
De Partij voor de Dieren neemt een voorbeeld aan de 
natuur, waarin processen van ontwikkeling geheel 
zonder verspilling plaatsvinden. We zetten daarom in 
op een circulaire economie, waarin zo zuinig mogelijk 
wordt omgegaan met grondstoffen. Dat vraagt wat, 
want onze samenleving is vergaand doorgeslagen 
naar een verspillende consumptiemaatschappij, ten 
koste van alles wat werkelijk belangrijk is. De balans 
moet dringend worden hersteld. De Partij voor de 
Dieren deinst er niet voor terug om het voortouw te 
nemen en kritisch te bevragen wat we nodig hebben 
en wat verspillende onzin is. Auto’s die zo groot zijn 
geworden dat ze niet eens meer normaal in de par-
keervakken passen, fat bikes en elektrische stepjes 
die niet alleen veel grondstoffen gebruiken maar ook 
gewone fietsers en wandelaars verdringen, steeds 
weer nieuwe modecollecties terwijl we meer dan 
genoeg kleding hebben – het vraagt er allemaal om 
dat we prioriteiten durven stellen en keuzes durven 
maken. Burgers mogen tenslotte van de overheid  
verwachten dat die de basis van ons bestaan  
beschermt, en grenzen stelt aan wat die basis  
bedreigt voor het financiële gewin van enkelen.  
Net als bij energie is besparen, in dit geval van  
grondstoffen, cruciaal om een circulaire economie  
te bereiken. Door vermindering van ons grond-  
stoffen- en energieverbruik worden we bovendien 
minder afhankelijk van landen buiten de EU voor  
kritieke grondstoffen voor de energietransitie, voor 
digitalisering en voor medische apparatuur.  Aan de hand van de strategieën op de R-ladder  
(refuse, reduce, reuse) verminderen we de  
hoeveelheid grondstoffen die jaarlijks worden  
gebruikt drastisch.
●   Nederland heeft in 2030 een volledig circulaire 
economie.
●   Er komt een Grondstoffenwet met bindende  
verplichtingen voor het terugdringen van  
grondstoffengebruik.
●   In de Rijksbegroting komt naast de uitgaven-  
plafonds ook een grondstoffenplafond. De overheid 
mag alleen beleid en plannen uitvoeren als dat  
binnen het grondstoffenplafond past.
●   Er komt een nationaal plan met afdwingbare doel-
stellingen om het aantal spullen dat we produceren 
en consumeren omlaag te brengen. De duurzame, 
circulaire optie wordt de aantrekkelijke optie en  
we verrekenen milieuschade in de prijzen van  
producten.
●    We stoppen met de wegwerpmaatschappij. We 
willen geen telefoons meer die niet kunnen worden 
geüpdatet of fast fashion; we dringen het gebruik 
van wegwerpproducten zo veel mogelijk terug.
●   Er komen strengere eisen voor het ontwerp van 
nieuwe producten. Producten moeten gemaakt  
worden van zo min mogelijk materialen en de  
materialen die worden gebruikt moeten eenvoudig 
kunnen worden hergebruikt. Ook moeten  
producten zo lang mogelijk meegaan en eenvoudig 
te repareren zijn.
●  Hergebruik en reparaties worden in ere hersteld. 
Dat is betaalbaar voor iedereen en levert fijne banen 
op. We stimuleren de tweedehands markt, ruil-  
en deelplatformen en reparatiediensten. Voor het 
repareren of herstellen van producten hoeft geen 
btw meer te worden betaald. De industrie en de 
bouw gaan verplicht materialenpaspoorten  
gebruiken.
●   Door de belasting aan te passen maken we  
gerecyclede grondstoffen goedkoper dan grond-
stoffen die voor het eerst gewonnen zijn, denk 
bijvoorbeeld aan staal, glas en plastic.
●  Het huidige statiegeldsysteem voor plastic flessen 
en blikjes wordt uitgebreid naar álle drankver-
pakkingen, zoals sapflesjes en drankenkartons. Een leefbare Aarde18 Verkiezingsprogramma Partij voor de DierenOok wordt er gewerkt aan het verbeteren van het 
huidige systeem zodat alle plastic flesjes en blikjes 
kunnen worden ingeleverd bij de locatie waar ze zijn 
verkocht, ook als ze gedeukt zijn.  
De verantwoordelijkheid voor het statiegeldsysteem 
komt in handen van de overheid in plaats van bij het 
bedrijfsleven.
●   Zuivere grondstofstromen zijn essentieel in het  
streven naar een circulaire economie. Nederland 
pleit daarom in Europa voor een uitbreiding  
van de regelgeving voor etikettering van  
consumentengoederen en voedsel. Naast de  
reeds geldende eisen dienen ook de gebruikte 
grondstoffen van de verpakking te worden vermeld. 
Zo worden onzichtbare materialen zoals plastic  
coatings op papieren wikkels zichtbaar en wordt  
het makkelijker de verpakking op de juiste manier 
bij het afval te scheiden. Producenten worden  
verplicht verpakkingen uit gemixte materialen terug 
te dringen.
Stop plasticvervuiling
Plastic voedt de klimaatcrisis en vervuilt de natuur. 
Het komt terecht op een gigantische afvalberg of het 
drijft in zee en draagt bij aan de plasticsoep. Dieren 
raken erin verstrikt of slikken het door. De productie 
van plastic neemt nog altijd exponentieel toe. Als we 
dit probleem niet snel aanpakken, verdrinken we erin. 
Wij zeggen nee tegen plastic.
 
●   Er komt een verbod op wegwerpplastic. Daar waar 
nog plastic wordt gebruikt, moet dat gerecycled 
zijn. We dringen het gebruik van plastic  
verpakkingsmateriaal drastisch terug door in te  
zetten op herbruikbare verpakkingen en op bijvul-
len/refill in de supermarkt.
●   We verbieden het toevoegen van microplastics aan 
producten, zoals cosmetica. Er komen regels voor 
fabrikanten om het vrijkomen van microplastics bij 
gebruik van hun producten tegen te gaan.
●  Er komt een belasting op virgin/nieuw plastic.Een wereld zonder afval
De wereldwijde afvalberg groeit sneller dan de 
wereldbevolking. Bij afvalverbranding komen veel 
schadelijke stoffen vrij, zoals CO2, stikstof en fijnstof. 
Zwerfafval vervuilt de natuur en het water en is  
een gevaar voor dieren. Door in te zetten op een  
circulaire economie hebben we uiteindelijk geen 
afval meer.
●  We bouwen de overcapaciteit van afval-  
verbrandingsinstallaties (AVI’s) zo snel mogelijk af 
en stoppen met de import van buitenlands afval.  
We voorkomen afhankelijkheid van afvalverbranding 
voor onze energievoorziening.
●   Bedrijven gaan betalen voor het afval dat ze  
veroorzaken. Dit mag geen afkoop worden.  
De overheid neemt het voortouw en zorgt ervoor 
dat bedrijven flink minder afval gaan produceren en 
overstappen op hergebruik.
●   Sigarettenfilters staan op nummer één in de  
top tien van gevonden zwerfafval. We verbieden 
de verkoop van sigarettenfilters en er komen – net 
als in andere landen – rookvrije stranden, parken, 
natuurgebieden en andere rookvrije gebieden langs 
water.
●   We verbieden het oplaten van met gas gevulde  
ballonnen en de verkoop en het oplaten van  
wensballonnen en de verkoop en het buiten  
gebruiken van waterballonnen. Ballonnen komen 
neer in het water en in natuurgebieden en kunnen 
dodelijk zijn voor dieren. Biologisch afbreekbare 
ballonnen zijn geen oplossing: deze kunnen alleen 
onder de juiste omstandigheden afbreken in de 
natuur, wat vaak jaren duurt.
●   De ja-ja-sticker wordt landelijk ingevoerd. De regel 
wordt: je ontvangt geen reclamefolders, tenzij je 
daar met een sticker op je brievenbus om vraagt.
●   We stoppen de verkoop van vogelvoer in plastic 
netjes. Vogels kunnen verstrikt raken in het netje en 
slikken soms het voer met netje en al in. Lege netjes 
kunnen in de natuur terecht komen als zwerfvuil. Tweede Kamerverkiezingen 2023  19Rechten voor de natuur
De natuur is het fundament van ons bestaan.  
Zonder de natuur is er geen schone lucht, water of 
voedsel. Bestaande natuurregels blijken de natuur 
onvoldoende te beschermen voor huidige en  
toekomstige generaties. De natuur heeft te lijden 
onder de toenemende droogte en extreme weers-
omstandigheden, stikstof en menselijke activiteiten. 
Er moet vaak een rechter aan te pas komen om de 
uitvoering van de natuurregels af te dwingen. Door 
het erkennen van grondrechten voor de natuur zal 
het belang van de natuur aan de voorkant worden 
meegewogen in plaats van achteraf in een rechtszaak 
beslecht. Mensen of bedrijven die de natuur ernstig 
beschadigen moeten worden gestraft.
●   Rechten voor de natuur worden opgenomen in de 
Grondwet.
●  Door natuurgebieden zoals de Waddenzee rechten 
te geven, kunnen deze gebieden beter worden  
beschermd tegen schadelijke activiteiten.
●  Het welbewust grootschalig beschadigen van 
ecosystemen, ofwel ecocide, wordt strafbaar. We 
voegen ecocide als misdaad toe aan het Wetboek 
van Strafrecht. Het Internationaal Strafhof krijgt de 
mogelijkheid om bedrijven en landen voor ecocide 
te vervolgen.
 
Laat de natuur niet stikken
De natuur heeft waarde van zichzelf. De natuur kan 
prima zonder de mens, maar de mens niet zonder  
de natuur. Door de uitstoot van stikstof verslechtert 
de natuur enorm. Dit is een symptoom van een veel 
groter probleem. Wat de ‘stikstofcrisis’ is gaan heten, 
is een tastbaar gevolg van een economie die ver  
buiten de draagkracht van de planeet is gegroeid. 
Niet alleen stikstof heeft een negatieve impact op  
de natuur. Ook de toenemende droogte, deels te 
verklaren door de klimaatcrisis, de dramatische 
vervuiling van het water, enorme hoeveelheden mest 
en de schade die door landbouwgif wordt aangericht. 
Allemaal voorbeelden van menselijke activiteiten die 
de Aarde niet kan dragen.Er moeten dringend maatregelen komen om de  
natuur te beschermen, uiteraard ook op het gebied 
van stikstof. De Nederlandse veehouderij draagt  
verreweg het meest bij. Een forse krimp van 
het aantal dieren in de veehouderij is daarom  
noodzakelijk. Maar ook andere sectoren zullen  
hun stikstofuitstoot fors moeten verminderen.  
De maximumsnelheid gaat naar beneden, de lucht-
vaartsector krimpt, we maken een einde aan  
biomassacentrales en we dwingen de industrie  
haar stikstofuitstoot drastisch terug te brengen.  
We maken weer ruimte in Nederland voor alles wat 
groeit en bloeit, zoemt en zingt. Eindeloze mono-  
culturen en grijze vergezichten worden weer kleurrijk 
en levendig. Robuuste natuur die tegen een stootje 
kan, die we de ruimte geven en koesteren.
●  Het totale aantal dieren dat in de Nederlandse 
veehouderij wordt gefokt en gedood, krimpt met 
minstens 75% in de komende 2 jaar. De uitstoot van 
stikstof is in 2030 in ieder geval 70% lager dan in 
2020. Deze doelstellingen worden wettelijk  
vastgelegd.
●  Ook voor de natuur gaat gelden dat de vervuiler  
betaalt: de grote bedrijven die decennialang veel 
geld hebben verdiend aan de intensieve landbouw 
(zoals veevoerleveranciers, slachthuizen en  
agrarische banken) en daarmee aan natuurschade, 
gaan substantieel meebetalen aan natuurherstel.
●  Daarbij moet de stikstofneerslag op de meest 
overbelaste soorten natuur, die volgens ecologisch 
onderzoek anders onherstelbaar zouden worden 
beschadigd, uiterlijk al in 2025 onder de veilige  
stikstofgrens (de kritische depositiewaarde) zitten.
 
 
 
 
 
 
 
 
 
 
 
 Een leefbare Aarde20 Verkiezingsprogramma Partij voor de Dieren●   Zowel voor de natuur als voor het herstel van  
vertrouwen dat de overheid rechtvaardig beleid 
maakt, is het noodzakelijk dat ook andere sectoren 
dan de veehouderij die stikstof uitstoten hun  
uitstoot verplicht verminderen. Zo komt er een  
verbod op het verbranden van houtige biomassa 
voor de opwekking van warmte en elektriciteit, 
worden de vergunningen van de meest vervuilende 
onderdelen van Tata Steel per direct ingetrokken, 
krimpt de Nederlandse luchtvaart, gaat Lelystad 
Airport nooit open, stoppen we met het verbranden 
van buitenlands afval en gaat ook het verkeer een 
veel grotere bijdrage leveren.
●   Het Rijk gooit de ingrijpende besluiten die nodig zijn 
om uit de natuurcrisis te komen niet langer over de 
schutting bij de provincies. Het Rijk neemt de ver-
antwoordelijkheid voor de reductie van het aantal 
dieren in de veehouderij en voert dit beleid uit.
●   De Nederlandse landbouw wordt weer gezond en 
divers. Dat doen we door gewassen primair voor 
menselijke consumptie te produceren en kringlopen 
op regionale schaal te sluiten.
●   De overheid gaat het vertellen zoals het is: het 
fokken, gebruiken en doden van dieren voor vlees, 
zuivel, eieren en vis zorgt altijd voor dierenleed.  
En daarbij is het zeer schadelijk voor natuur, klimaat, 
bodem en water. Er komt een kabinet dat het  
aandurft om het taboe op vleesvermindering te 
doorbreken, en tegencampagnes van zekere media 
onverschrokken te trotseren. Een gezonde toekomst 
(met betaalbaar voedsel) voor ons allemaal (inclusief 
de boeren!) is immers onmogelijk als we massaal 
dieren blijven gebruiken in ons voedselsysteem.  
De overheid zet dus radicaal in op snelle  
vermindering van de productie en consumptie van 
dierlijke eiwitten en de broodnodige transitie naar 
een meer plantaardige en dus diervriendelijke en 
duurzame samenleving.
●   Het verplaatsen van megastallen en technische 
lapmiddelen, zoals luchtwassers en zogenaamde 
emissiearme stalsystemen, lossen het stikstof-  
probleem niet op, zijn peperduur en leiden tot extra 
dierenleed. Daarom zijn ze voor de Partij voor de 
Dieren onacceptabel.Meer natuur
Grote, robuuste natuurgebieden zijn beter bestand 
tegen negatieve milieu-invloeden, zoals stikstof-  
uitstoot en klimaatverandering. Ook zijn ze gunstiger 
voor de biodiversiteit, bijvoorbeeld doordat planten 
en dieren zich makkelijker kunnen verspreiden.  
De Ecologische Hoofdstructuur (EHS) was de basis 
van het Nederlandse natuurbeleid en essentieel  
voor het behoud en versterken van natuur, maar werd 
onder druk van de agro-industrie geschrapt door  
het kabinet Rutte I. Om de versnippering van natuur-
gebieden en het grote verlies aan biodiversiteit in  
Nederland tegen te gaan, willen we dat de  
Ecologische Hoofdstructuur alsnog wordt uitgevoerd. 
Ook gaan we bestaande natuur beter beschermen 
en binnen de bebouwde omgeving de biodiversiteit 
bevorderen.
●   Natuurbeleid wordt weer een taak van het Rijk.  
De decentralisatie van het natuurbeleid naar de 
provincies wordt teruggedraaid.
●   Er komt veel meer natuur! Versnipperde  
natuurgebieden worden met elkaar verbonden.  
De oorspronkelijke Ecologische Hoofdstructuur 
(EHS), een netwerk van aaneengesloten natuur-  
gebieden, wordt uiterlijk in 2027 alsnog gereali-
seerd. Ook buiten de aangewezen natuurgebieden 
versterken we de biodiversiteit.
●   Natuurgebieden die bijna onomkeerbaar zijn  
aangetast, worden met voorrang hersteld en zo veel 
mogelijk verbonden met andere natuurgebieden.
●   Een deel van de landbouwgrond wordt omgevormd 
tot natuur. Eigenaars worden gecompenseerd voor 
de verandering en bestemming van de grond.
●   Natuurgebieden van de overheid worden niet  
verkocht.
●   Landschappen worden insect- en diervriendelijk 
ingericht om een ecologisch netwerk van leef-  
gebieden en corridors te creëren.
●   Er komt een verbod op het gebruik van  
landbouwgif.
●   Bermen van wegen en stroken langs het spoor en 
overige infrastructuur worden zo natuurlijk mogelijk 
ingericht en het maaibeleid wordt daarop  
aangepast, waarbij maximaal rekening wordt  
gehouden met dieren en planten.  Tweede Kamerverkiezingen 2023  21●   Activiteiten en projecten die ten koste gaan van 
bestaande natuur mogen alleen doorgaan als ze  
aantoonbaar bijdragen aan biodiversiteits- en 
klimaatdoelen op de lange termijn. Als opoffering 
van natuur onvermijdelijk is, wordt vooraf en in de 
directe omgeving een dubbele hoeveelheid natuur 
gerealiseerd.
●  Lichtvervuiling verstoort het bioritme van mens,  
dier en plant, en vormt een bedreiging voor de bio-
diversiteit. Overal in de buitenruimte waar mogelijk, 
wordt terughoudend omgegaan met kunstmatige 
verlichting en lichthinder tegengegaan. Indien  
verlichting echt noodzakelijk is, wordt gekozen voor 
de meest diervriendelijke optie.
●  In en rondom natuurgebieden vinden geen  
vervuilende activiteiten meer plaats, zoals mijnbouw 
(waaronder gaswinning en zoutwinning) en  
gangbare sierteelt (vanwege het hoge landbouw-  
gif- en kunstmestgebruik).
●  Nederland neemt een voortrekkersrol in het sturen 
op een ambitieuzer natuurbeschermingsdoel  
en het toezien op mondiale uitvoering van het  
Kunming-Montreal Global Biodiversity Framework 
van het VN Biodiversiteitsverdrag.
●  De diepzee is een van de laatste onaangetaste  
gebieden op aarde met waardevol leven en veel 
soorten die we nog niet kennen. Deze gebieden 
laten we met rust en we staan geen activiteiten toe 
die schade toebrengen, zoals diepzeemijnbouw. 
Ook de ruimte wordt beschermd tegen de rooftocht 
naar nieuwe grondstoffen. Nederland zet zich  
internationaal in voor een blijvend verbod op  
diepzeemijnbouw en ruimtemijnbouw.
Meer bomen
Mensen en dieren kunnen niet zonder bomen.  
Bomen zorgen voor zuurstof, nemen CO2 op en  
bieden een thuis aan talloze dieren. Bomen en  
natuurlijke bossen zijn van onschatbare waarde.  
Ook in steden en dorpen zijn bomen van groot 
belang. Eén grote boom koelt net zo goed als tien 
airco’s. Daarom gaan we massaal nieuwe bomen 
planten en oude bomen en bossen beschermen en 
versterken.Nederland speelt een belangrijke rol in de wereldwij-
de ontbossing – en heeft dus ook de kans een belang-
rijke (voorbeeld)rol te spelen in het stoppen daarvan. 
Honderden miljoenen dieren in de Nederlandse vee-
houderij wordt dagelijks soja gevoerd afkomstig van 
plantages waarvoor tropisch regenwoud is gekapt. 
Levensmiddelen- en veevoerfabrikanten verwerken 
nog steeds veel palmolie in hun producten – niet 
omdat dat nodig is, maar simpelweg omdat het een 
goedkope grondstof is. En voor het verbranden van 
hout voor energie in onze biomassacentrales worden 
bomen gekapt in natuurgebieden in Estland en de VS. 
Wat de Partij voor de Dieren betreft stopt Nederland 
direct met deze praktijken en starten we met het 
wereldwijd echt beschermen van bossen.
●   We planten massaal inheemse en klimaatbestendige 
bomen en bossen in eigen land en kennen deze een 
beschermde status toe.
●   Bestaande bossen worden echt beschermde  
bossen. Dus geen kap voor houtproductie, dode  
bomen blijven liggen en dieren worden niet  
gestoord. Op andere plekken in het land komt 
ruimte voor productiebos waar bomen groeien voor 
houtkap om te gebruiken voor bijvoorbeeld bouw -
materialen. Doordat we flink investeren in meer  
natuur in ons land, komt er meer ruimte voor  
recreatie op plekken waar dieren en natuur daar 
geen hinder van ondervinden.
●  De vergunningverlening voor het kappen van  
bomen wordt aangescherpt, zodat bomen niet 
langer zonder zwaarwegende redenen sneuvelen. 
Wanneer een boom echt niet langer kan blijven 
staan, verdient het verplaatsen van bomen altijd  
de eerste voorkeur boven kappen. De rust- en 
nestelplaatsen van dieren worden beschermd en  
er wordt niet gekapt in het broed- en zoogseizoen.  
Er komen zware sancties op het illegaal kappen van 
bomen.
●  Er komt wetgeving die voorkomt dat producten  
of financieringen bijdragen aan (wereldwijde)  
ontbossing en vernietiging van ecosystemen en 
soorten.Een leefbare Aarde22 Verkiezingsprogramma Partij voor de DierenBescherm de natuur van Caribisch Nederland
Caribisch Nederland kent een grote rijkdom aan 
planten en dieren. Er komen koraalriffen, zeldzame 
wilde orchideeën en meer dan 10.000 verschillende 
dieren voor, waaronder flamingo’s, leguanen, haaien 
en zeeschildpadden. Maar onder andere klimaat-  
verandering, overbevissing en massatoerisme  
bedreigen deze unieke natuur met haar vele dier-  
soorten.
●   In samenspraak met de bewoners van de eilanden 
moet de Rijksoverheid ervoor zorgen dat de natuur 
beschermd wordt en behouden blijft, via betere 
regels en handhaving en met kennis en financiële 
steun. Nederland stopt met het faciliteren van  
illegale kustbebouwing op Bonaire.
●   De verkoop en import van zonnebrandcrèmes  
met schadelijke stoffen wordt verboden ter  
bescherming van koraalriffen.
●   Het Rijk investeert in de snelle aanleg van goede 
afvalwaterzuiveringen op de eilanden, zodat die 
gelijkwaardig zijn aan Europese en Nederlandse 
standaarden, om rampzalige gevolgen voor het 
koraal tegen te gaan.
●   We besteden geen belastinggeld meer aan  
activiteiten die schadelijk zijn voor de natuur op en 
rond de eilanden.
●   In het wild levende en loslopende dieren op de 
eilanden worden beschermd. Er komt een chipplicht 
voor honden en katten en het Rijk financiert een 
sterilisatie- en castratieprogramma om het aantal 
zwerfdieren te verminderen. Opvangcentra krijgen 
voldoende geld om gewonde, zieke en hulp-  
behoevende dieren op te kunnen vangen.
Stop de watercrisis
Water is van levensbelang. Schoon water vormt de 
basis van ons drinkwater, onze voedselvoorziening én 
van dieren en planten. Maar de natuur in Nederland 
is ziek door vervuild water en verdroging, wat  
desastreus is voor de biodiversiteit en ook voor ons 
mensen. Ons drinkwater komt onder druk te staan, 
omdat het zuiveren van water steeds moeilijker 
wordt. De Nederlandse wateren scoren het slechtst 
van heel Europa.  Op dit moment voldoet nog niet 1% van het  
oppervlaktewater aan de eisen van de Kaderrichtlijn 
Water.
Een van de grote vervuilers van ons water is mest  
uit de veehouderij. Daarnaast komen landbouwgif, 
medicijnresten, chemische afvalstoffen en micro-  
plastics in ons water terecht. Daarom is een forse 
krimp van het aantal dieren in de veehouderij  
noodzakelijk. Ook moeten we toe naar een landbouw 
zonder gifgebruik en stoppen met het lozen van 
giftige stoffen door de industrie en moeten we plastic 
afval aan banden leggen. Grondwaterstanden kunnen 
bovendien niet langer structureel te laag worden  
gehouden voor de landbouw, omdat dit leidt tot 
structurele verdroging van de natuur.
We stevenen af op een watercrisis, met ongekende 
gevolgen voor ons land. Als we zorgen dat ons  
oppervlaktewater én het grondwater snel weer 
schoon worden, kan het leven in het water zich  
herstellen van het enorme verlies aan biodiversiteit, 
en kunnen we ons drinkwater veilig stellen.
●   We zorgen voor echt schoon en voldoende water 
in Nederland. Er komt een kabinet dat er alles aan 
doet om de doelen van de Kaderrichtlijn Water in 
2025 te hebben behaald. Zo bouwen we ruimte in 
om eventuele laatste knelpunten nog op te kunnen 
lossen voordat in 2027 de juridische deadline valt  
en het land op slot moet omdat de overheid de 
noodzakelijke bescherming van ons water veel te 
lang voor zich uit heeft geschoven.
●   De intensieve bemesting van landbouwgrond wordt 
gestopt door een radicale krimp van het aantal  
dieren in stallen.
●   Er komt een totaalverbod op de productie en het 
gebruik van schadelijke PFAS. Bedrijven mogen 
geen PFAS uitstoten naar de lucht of lozen in het 
water. We dwingen Chemours tot zo snel mogelijk 
nul uit de pijp.
●   Bedrijven die water vervuilen worden aangepakt. 
Het Rijk neemt de regie over het toezicht en de 
handhaving van milieuwetgeving. Er komt meer 
capaciteit en expertise bij de toezichthouders.  
  Tweede Kamerverkiezingen 2023  23De boetes worden stevig verhoogd, passend bij de 
omzet van de beboete bedrijven.
●   We verbieden het toevoegen van microplastics aan 
producten, zoals cosmetica. Er komen regels voor 
fabrikanten om het vrijkomen van microplastics bij 
gebruik van hun producten tegen te gaan.
●   De land- en tuinbouw worden gifvrij. De controle 
op en handhaving van het gebruik van landbouwgif 
worden geïntensiveerd. De verkoop van  
bestrijdingsmiddelen aan particulieren wordt  
verboden.
●   De geborgde zetels in de waterschapsbesturen,  
die nu nog gereserveerd zijn voor boeren en  
beheerorganisaties, worden afgeschaft, zodat 
waterschappen een daadwerkelijk democratische 
zetelverdeling krijgen.
Meer water voor de natuur
Steeds meer delen van Nederland verdrogen  
door klimaatverandering en een kunstmatig laag  
gehouden waterpeil. Het grondwaterpeil wordt  
voor de landbouw in veel gebieden met opzet laag 
gehouden, zodat steeds zwaardere landbouw-  
voertuigen de velden op kunnen. Dat heeft weer 
tot gevolg dat de bodem wordt samengedrukt en 
zo compact wordt dat deze slecht water vasthoudt. 
Hierdoor verdroogt de omliggende natuur,  
komen natuurbranden steeds vaker voor, gaat de 
biodiversiteit nog verder achteruit, verzakken huizen, 
worden dijken kwetsbaar door scheuren en  
inklinking, en neemt de leef- en waterkwaliteit in 
sloten nog meer af. Door veenoxidatie komt er  
jaarlijks veel CO2 vrij uit veengronden.  
 
Ook hebben we onze watersystemen zó ingericht dat 
zoet water zo snel mogelijk wordt afgevoerd naar de 
zee en niet wordt vastgehouden. Daarnaast zijn de 
landbouwsector en industrie grootverbruikers van 
grondwater, oppervlaktewater én leidingwater.  
Door dit alles komen dieren, natuur en drinkwater 
ernstig in de knel. Binnen enkele jaren kunnen er 
drinkwatertekorten ontstaan, vanwege de droogte en 
vervuiling van drinkwaterbronnen.  
 
 De Partij voor de Dieren wil dat bij de verdeling van 
water de prioriteit ligt bij maximale bescherming en 
behoud van natuur en drinkwaterbronnen. Een daad-
krachtig klimaatbeleid is een belangrijke voorwaarde 
om droogte te voorkomen.
●  Door middel van een zo natuurlijk mogelijk  
waterpeil en een eerlijke verdeling maken we de 
waterhuishouding weer gezond. Dit is goed voor de 
soortenrijkdom en het kan de redding betekenen 
voor weidevogels, die nu mede vanwege lange  
periodes van droogte sterven door voedselgebrek.
●   Een zo natuurlijk mogelijk waterpeil wordt  
leidend bij beslissingen over de gebruiksfunctie. 
Grondwaterstanden worden niet langer kunstmatig 
verlaagd ten gunste van de landbouw. Zo krijgen 
natuurgebieden die gevoelig zijn voor verdroging de 
kans om te herstellen. Veengronden worden weer 
vernat en kunnen dienen als klimaatbuffer.
●  Bij ernstige droogte wordt de verdeling van het 
water zo georganiseerd dat natuur prioriteit krijgt 
boven landbouw. Drinkwater krijgt altijd prioriteit.
●  Het gebruik van water is niet langer een  
vanzelfsprekend recht. Alle grondwater-  
onttrekkingen worden vergunningsplichtig, waarbij 
natuur en drinkwater prioriteit krijgen.
●  Het illegaal oppompen van grote hoeveelheden  
water (illegale waterputten) wordt aangepakt.
●  Hemelwater kan vervuild raken door afval op straat 
of verontreiniging op industrieterreinen.  
Hemelwaterafvoeren van bedrijven worden los-  
gekoppeld van de riolering en voor bedrijven wordt 
het afvoeren van verontreinigd water verplicht.
●  Het vergroenen van tuinen wordt sterk gestimuleerd 
zodat water makkelijker de grond in kan trekken. 
We gaan bijvoorbeeld nieuwbouwhuizen opleveren 
met (turfvrije) grond, in plaats van zand. Ook in de 
openbare ruimte worden minder tegels gebruikt, 
hier komt beplanting voor in de plaats.
●    Grote bedrijven moeten meer gaan betalen voor 
drinkwater. De leveringsplicht voor nieuw te  
vestigen (niet cruciale) bedrijven vervalt.
●  De vrijstelling van de leidingwaterbelasting bij  
gebruik van meer dan 300 kubieke meter vervalt.  
 
 Een leefbare Aarde24 Verkiezingsprogramma Partij voor de DierenIn plaats daarvan komt er een progressieve water-
belasting zodat industriële grootverbruikers, zoals 
de chemische en de voedingsindustrie, de rekening 
krijgen van hun hoge waterverbruik.
Bescherm het waterleven
De helft van onze zuurstof wordt geproduceerd in  
de oceanen. Momenteel zorgen de oceanen voor  
een afkoelend effect op de planeet. Dit precaire 
evenwicht wordt echter in rap tempo verstoord  
door klimaatverandering. Als we niets doen, zal 
dit desastreuze gevolgen hebben. De Noordzee is 
het grootste natuurgebied van Nederland, met van 
oorsprong een grote soortenrijkdom. Helaas verkeert 
het gebied in kritieke toestand. Zowel de Noord-
zee als de Waddenzee is niet alleen aangetast door 
vervuiling, maar ook door overbevissing. Sommige 
visserijtechnieken veroorzaken grote schade aan de 
zeebodem. Veel vissoorten worden met uitsterven 
bedreigd en grote vissen als haaien en roggen zijn 
zeldzaam geworden.
●  Er komen meer beschermde zeereservaten. Hier 
is geen plaats voor visserij, gaswinning of andere 
schadelijke activiteiten, zodat vissen en de zee-  
bodem kunnen herstellen. Gebieden als het Friese 
Front, Natuurpark Oosterschelde en de Centrale 
Oestergronden krijgen volledige bescherming.
●  Ten bate van herstel en behoud van mariene eco-  
systemen wordt buiten deze zeereservaten met 
spoed het ‘nee, tenzij’-principe toegepast op  
economische activiteiten.
●  In de Wet natuurbescherming wordt de bescher-
ming van verschillende kwetsbare trekvissen en 
zeezoogdieren hersteld. De mogelijkheid voor vissen 
om te migreren is een harde voorwaarde. Waar 
er hindernissen zijn, worden voorzieningen zoals 
vistrappen aangelegd die het voor vissen mogelijk 
maken om te passeren.
●  In gemalen komen jaarlijks miljoenen vissen om 
het leven. Sluizen en gemalen worden aangepast, 
zodat vissen erlangs kunnen zwemmen. Visserij in 
de omgeving van die vispassages wordt per direct 
verboden.  
 Vismigratieroutes van en naar zee worden veilig 
voor vissen en de Haringvlietsluizen worden verder 
geopend.
●  Er komt een waterverbinding/vismigratieroute  
tussen het IJsselmeer en het Markermeer.
●  Oevers, dijken en waterkanten worden zo natuurlijk 
mogelijk ingericht en het maaibeleid wordt daarop 
aangepast, waarbij maximaal rekening wordt  
gehouden met dieren en planten. Bij hoge kades 
worden Fauna Uittreedplaatsen (FUP’s) aangelegd, 
zodat dieren uit het water kunnen komen.
●  De natuur wordt beschermd tegen risico’s van 
scheepvaartongevallen. We sluiten de zuidelijke 
vaarroute langs de Waddeneilanden voor  
containerschepen.
●  Ecologisch waardevolle scheepswrakken worden 
beschermd.
Gevaarlijke industrie aan banden
In het milieubeleid moeten niet de belangen van  
de industrie, maar de gezondheid van alle levende 
wezens centraal staan en worden beschermd.  
Het voorzorgsprincipe wordt leidend bij het opstellen 
van milieunormen, bij het uitgeven van vergunningen 
en in het omgevingsbeleid. De Partij voor de Dieren 
wil strenge controle en handhaving van de milieu-  
regelgeving. Er wordt direct opgetreden tegen de 
ziekmakende vervuiling van Tata Steel en Chemours, 
om een nog grotere ramp voor de omwonenden, 
natuur en milieu te voorkomen. We gooien het roer 
om en gaan toe naar een leefomgeving die ons niet 
langer ziek, maar gezond maakt. Tweede Kamerverkiezingen 2023  25●  Bedrijven mogen niet langer milieuvreemde  
stoffen in het water lozen of naar de lucht uitstoten. 
Er worden geen nieuwe lozingsvergunningen  
uitgegeven en bestaande lozingsvergunningen  
worden ingetrokken.
●  De vergunningen van de meest vervuilende  
onderdelen van Tata Steel worden per direct  
ingetrokken, in het belang van volksgezondheid,  
klimaat en natuur. Tata Steel mag alleen voort-  
bestaan als op korte termijn duidelijk wordt  
gemaakt hoe het bedrijf in 2030 schoon, klimaat-
neutraal en circulair wordt.
●  Er komt een totaalverbod op de toepassing en  
het gebruik van schadelijke PFAS. Bedrijven mogen 
geen PFAS uitstoten naar de lucht of lozen in het 
water. We dwingen Chemours tot zo snel mogelijk 
nul uit de pijp.
●  Het storten van vervuilde restproducten uit de 
industrie, zoals bijvoorbeeld granuliet, staalslakken 
en bouwpuin, wordt verboden.
●  Het Rijk neemt de regie over het toezicht en de 
handhaving van milieuwetgeving en de bestrijding 
van milieucriminaliteit. Er komt meer capaciteit 
en expertise bij de toezichthouders. Controles zijn 
voortaan onaangekondigd en bedrijven betalen zelf 
de kosten van controles. De boetes worden stevig 
verhoogd en passend gemaakt bij de omzet van  
de beboete bedrijven. Bij veelplegers worden  
vergunningen sneller ingetrokken.Betaalbaar, groen en beter vervoer
Veilig en toegankelijk vervoer is een basiswaarde 
voor ieders welzijn. Daarom zorgen we dat mobiliteit 
voor iedereen betaalbaar en beschikbaar is. Dat doen 
we op de meest duurzame en efficiënte manier, zodat 
we zuinig omgaan met energie, grondstoffen en de 
openbare ruimte.
De Partij voor de Dieren kiest voor een radicale,  
duurzame omslag van de manier waarop we ons  
verplaatsen. Dat betekent: meer ruimte voor  
de voetganger en (elektrische) fietser, minder  
autoverkeer, minder vliegen, en snel, betaalbaar en 
comfortabel openbaar vervoer.
We kiezen voor slimme oplossingen en gaan dus niet 
simpelweg alle fossiele auto’s een-op-een vervangen 
door elektrische. Auto’s staan tenslotte 95% van de 
tijd stil en gebruiken zo onnodig veel grondstoffen  
en openbare ruimte. We sturen duidelijker op  
vervuiling en pakken dus SUV’s harder aan dan zui-
nigere auto’s. Grote vervuilers en energieverspillers 
zoals privévliegtuigen verbieden we geheel. Door 
slimmer vervoer en transport reizen we net zo prettig, 
maar sparen we het klimaat en wordt de lucht weer 
gezond. Er komt op straat meer ruimte voor groen 
en het wordt voor kinderen veiliger om buiten te 
spelen. In 2030 is de mobiliteit volledig duurzaam. 
Dat gebeurt vooral op basis van elektriciteit en voor 
een klein deel op groene waterstof in de sectoren die 
nauwelijks kunnen verduurzamen via elektrificatie 
(internationaal vaar- en vliegverkeer).
Ruim baan voor voetganger en fietser
Als in onze steden en dorpen fietsers en voetgangers 
bij het ontwerpen en gebruiken voorrang krijgen, 
maakt dat een wereld van verschil. De lucht wordt 
schoner en de wegen worden veiliger. Meer ruimte 
voor de fietser en de voetganger betekent ook een 
andere rol voor de auto. Er komt zo meer plaats voor 
groen en ontmoetingsplekken in de stad.  
 
 
 Een leefbare Aarde26 Verkiezingsprogramma Partij voor de DierenDe combinatie van fietsen of wandelen en het  
openbaar vervoer (ov) is voor veel mensen in potentie 
een makkelijke, gezonde, schone en fijne manier om 
van A naar B te reizen.
●  We investeren in veilige, snelle en groene fiets-  
paden. Verkeerslichten worden zo afgesteld dat  
fietsers en voetgangers eerder groen licht krijgen.
● Fiscale stimulering van fietsen blijft behouden.
●  Door te investeren in nieuwe fietssnelroutes en 
fietsstraten vergroten we de (woon-werk)afstand die 
comfortabel met de fiets afgelegd kan worden.
●  Er komt meer ruimte voor het meenemen van de 
fiets in het ov.
●  Om het groeiend gebruik van de ov-fiets te  
faciliteren en verder aan te moedigen wordt  
geïnvesteerd in meer ov-fietsen en ov-fietslocaties.
●  Er komen meer woonerven waar de voetganger 
altijd voorrang heeft en de automobilist stapvoets 
rijdt. Zo wordt spelen op straat en samenkomen met 
buren veiliger.
Meer en beter openbaar vervoer
Het ov is, zeker in combinatie met de fiets, in  
potentie de schoonste en goedkoopste manier om  
je te verplaatsen. Helaas verdwijnen steeds meer  
buslijnen, rijden er steeds kortere treinen en worden 
de prijzen ook nog eens flink verhoogd. Dat is geen 
wetmatigheid, dat zijn politieke keuzes. Wij kiezen 
ervoor om juist flink te investeren in betaalbaar,  
comfortabel en toegankelijk openbaar vervoer.  
Dat draagt bij aan de verduurzaming en het leefbaar 
houden van onze steden. Ook buiten de steden  
zorgen we ervoor dat het ov altijd een goed  
beschikbare vervoersoptie is.
●  Het openbaar vervoer wordt 50% goedkoper en de 
btw op tickets wordt afgeschaft. Voor mensen met 
een inkomen tot 150% van het sociaal minimum 
wordt het openbaar vervoer gratis.
●  In de treinen wordt het klassensysteem afgeschaft, 
voor iedereen moet er een goede zitplaats zijn tegen 
een redelijke prijs.
 
 ●  De treinreistijd tussen de Randstad en Noord-  
en Oost-Nederland wordt verkort. De Lelylijn en  
Nedersaksenlijn komen er zo snel mogelijk. Ook 
zorgen we voor een nieuwe snelle treinverbinding 
tussen Utrecht en Breda.
●  Reizen met de trein moet comfortabel zijn en  
aansluiten bij de behoeften van de reiziger.  
Het aantal treinen wordt uitgebreid en de treinen 
worden langer. Op alle knooppuntstations komen 
vergader- en werkfaciliteiten. In elk treinstel zijn 
schone wc’s, stopcontacten en internet.  
Treinstations worden beter toegankelijk gemaakt 
voor ouderen, mensen met een beperking en 
fietsers. Er komen voldoende en gratis bewaakte 
fietsenstallingen. Er komen overstapmogelijkheden 
op deelauto’s.
●  Door de uitbreiding van lightrailverbindingen,  
zoals de Randstadrail, maken we kleinere woon-
kernen beter bereikbaar en verminderen we 
woon-werkverkeer met de auto.
●  Er worden meer bussen ingezet om het  
openbaar-vervoersnetwerk uit te breiden tot  
een fijnmazig netwerk. Alle nieuw aan te schaffen 
bussen zijn 100% elektrisch, en vanaf 2030 zijn 
alle bussen 100% elektrisch. Op meerbaanswegen 
worden rijstroken veranderd in busbanen, zodat het 
openbaar vervoer zeker in de spits sneller en  
betrouwbaarder wordt dan de auto.
●  Vanuit elke woonkern zijn de onderwijs- en  
zorginstellingen en de overheidsdiensten met het 
openbaar vervoer goed bereikbaar, ook voor  
mensen met een lichamelijke beperking.
 
Minder auto’s
De auto krijgt een nieuwe plek in het duurzame  
vervoerssysteem. We streven er niet naar alle  
fossiele auto’s te vervangen door elektrische.  
Met beter openbaar vervoer en meer deelmobiliteit 
hebben we ook minder auto’s nodig. Zo komt er meer 
ruimte op straat en zijn automobilisten goedkoper 
uit. Je betaalt tenslotte alleen als je de auto ook echt 
gebruikt.
 
  Tweede Kamerverkiezingen 2023  27●  De maximumsnelheid op autosnelwegen wordt 
overdag en ’s nachts 100 km per uur en op ring-  
wegen 70 km per uur. Het verschil tussen 130 en  
100 km per uur rijden is 15 tot 25% minder uitstoot.
●  Binnensteden worden zo veel mogelijk autovrij. 
Parkeren kan buiten de stad met goede P+R-  
voorzieningen. Binnen de bebouwde kom is de 
maximumsnelheid 30 km per uur.
●  Het een-op-een vervangen van alle auto’s in  
Nederland door elektrische voertuigen legt een te 
groot beslag op de wereldvoorraad van benodigde 
grondstoffen. Daarom zetten we in op het  
verminderen van het autobezit door te investeren in 
openbaar vervoer en het fiscaal aantrekkelijk maken 
van deelmobiliteit.
●  In dunbevolkte gebieden wordt fors geïnvesteerd 
in beter openbaar vervoer en deelmobiliteit, zodat 
mensen minder afhankelijk worden van de eigen 
auto.
●   Autobezitters die weinig kilometers rijden gaan  
minder belasting betalen dan mensen die veel 
autokilometers maken. Deze nieuwe beprijzing gaat 
gepaard met strikte privacywaarborgen.
●  Hoe vervuilender en zwaarder je auto, hoe meer je 
zou moeten betalen. Met een herziening van de  
motorrijtuigenbelasting dringen we de verkoop en 
het gebruik van grote en vervuilende auto’s (zoals 
SUV’s) terug en worden zuinige auto’s weer de norm.
●  Woon-werkverkeer met de auto wordt terug-  
gedrongen, flex- en thuiswerken wordt 
gestimuleerd.
● Belastingvoordelen voor auto’s worden afgebouwd.
●  Meer asfalt lost files niet op, maar zorgt voor een 
toename van autogebruik en daarmee voor een  
verdere stijging van de uitstoot van broeikasgassen 
en fijnstof. Daarom komen er geen nieuwe wegen  
en geen verbreding van bestaande wegen.  
Dat betekent dat onder andere de verbreding van de 
A27 bij Amelisweerd en het doortrekken van de A15 
door de Rijnstrangen niet doorgaan.
●  We werken actief samen met gemeenten en  
provincies om strenge milieuzones in te stellen en 
uit te breiden.
●  In de buurt van natuurgebieden gelden nachtelijke 
snelheidsbeperkingen in het belang van de  
veiligheid van alle levende wezens.●  Om de verkeersveiligheid te verbeteren krijgen 
auto’s een snelheidslimiet. Er is geen reden waarom 
een auto 180 km per uur moet kunnen rijden.
●  Op wegen met trajectcontrole gebeuren 30%  
minder ongelukken, daarom komen er meer 
trajectcontroles.
Minder vliegen, meer treinen
We maken van de trein de snelste, goedkoopste  
en prettigste manier om internationaal te reizen.  
Zo kan de trein echt een alternatief worden voor het 
vliegtuig. De luchtvaart is niet alleen een van de grote 
veroorzakers van klimaatverandering, maar zorgt ook 
voor veel luchtvervuiling en geluidsoverlast.  
Bovendien veroorzaken vluchten over dichtbevolkte 
gebieden veiligheidsrisico’s voor bewoners.  
De komende decennia bestaat de duurzame lucht-
vaart nog niet. Krimp is dus nodig om de luchtvaart 
binnen de grenzen van klimaat, leefomgeving en 
veiligheid voor mens en dier te krijgen.
●  We investeren in een betaalbaar en toegankelijk  
Europees treinnetwerk en schaffen de btw op 
internationale treintickets af. De EU faciliteert dat 
treinreizigers overal in Europa online snel en  
gemakkelijk alle reisopties kunnen opzoeken en 
treintickets kunnen boeken.
●   Om goed op het Europese treinnetwerk  
aangesloten te zijn investeert Nederland in  
frequente internationale verbindingen naar  
Hamburg/Kopenhagen (noord-oost), Berlijn/Praag 
(oost), München (zuid-oost), Parijs (zuid) en Londen 
(west).
●  Er komen meer en betere internationale nacht-  
treinen. De autotrein wordt geherintroduceerd.
●  Ook in de grensregio’s verbeteren of herstellen we 
de (korte) internationale treinverbindingen met de 
buurlanden.
●  De luchtvaart krijgt een omvang die past binnen  
de grenzen van klimaat, leefomgeving en veiligheid. 
Nederland kiest voor de noodzakelijke krimp van de 
luchtvaart.
●  Er komt een progressieve vliegtaks voor  
consumenten. De belasting wordt hoger naarmate 
je vaker vliegt.Een leefbare Aarde28 Verkiezingsprogramma Partij voor de Dieren●  Lelystad Airport en vliegveld Twente gaan niet open 
voor commerciële vluchten. Maastricht Aachen  
Airport, Groningen Airport Eelde en Rotterdam  
The Hague Airport sluiten. Hier ontstaat ruimte voor 
woningen en natuur.
●  Er komt een verbod op korte vluchten tot 750  
kilometer waar de trein een goed alternatief is.
● Privévliegtuigen worden verboden.
●  De luchtvaart verliest haar uitzonderingspositie en 
gaat betalen voor de uitstoot. Belastingvoordelen 
voor het vliegverkeer, zoals vrijstellingen van btw 
en accijnzen, worden afgeschaft. De opbrengsten 
investeren we in duurzaam openbaar vervoer.
●  Naast de CO2-uitstoot zorgt de luchtvaart ook met 
andersoortige uitstoot voor extra opwarming van 
de Aarde. Naast CO2 komen er uit de verbrandings-
motor van een vliegtuig namelijk ook waterdamp, 
stikstofoxiden, zwaveloxiden, roetdeeltjes en kool-
waterstoffen vrij. Die niet-CO2- effecten zijn zelfs 
groter dan de CO2-effecten, maar worden nog niet 
meegerekend in de totale uitstoot van de luchtvaart. 
We gaan de niet-CO22-gerelateerde bijdrage van 
de luchtvaart aan de klimaatcrisis meerekenen en 
aanpakken.
●  Het vele vliegverkeer boven Nederland veroorzaakt 
overlast voor bewoners en in natuurgebieden.  
De vierde aanvliegroute komt er niet.
●  We investeren in de omscholing van personeel  
dat werkzaam is in de luchtvaartsector en helpen 
hen aan werk met meer toekomstperspectief,  
bijvoorbeeld in het openbaar vervoer.Minder transport
Goederenvervoer wordt stiller, schoner en klimaat-
neutraal. Of het nu gaat om vervoer per trein, over de 
weg, over water of per leiding. We kiezen voor een 
economie waarin producten langer meegaan en er 
meer lokaal geproduceerd wordt. Zo beperken we 
het over de wereld slepen van goederen.
●  Ook de scheepvaart wordt belast voor de uitstoot 
van broeikasgassen. Er komt een forse CO2-  
belasting voor alle vrachtschepen.
●  De scheepvaart investeert in manieren om zuiniger 
te varen. Bijvoorbeeld met zeilen die bijdragen aan 
de voortstuwing en robots die de romp schoon en 
glad houden.
●  Voor de scheepvaart komt er een einde aan 
de belastingvoordelen op fossiele brandstof.  
De opbrengsten worden gebruikt voor de  
verduurzaming van de vaart. Duurzaam personen- 
en goederenvervoer over water, inclusief veerver-
bindingen, wordt hiermee gestimuleerd. Het gebruik 
van walstroom wordt verplicht voor aangemeerde 
schepen.
●  Commerciële cruiseschepen behoren tot de  
grootste vervuilers van deze planeet. Daarom komt 
er een verbod op het aanmeren en afvaren van 
cruiseschepen in Nederland.
●  Superjachten zijn flink vervuilend. Jachten  
verbranden duizenden liters brandstof per uur en 
sommige tanken vijfeneenhalf keer zoveel brand-
stof als een Boeing 747. Daarom gaan we in Europa 
superjachten verbieden.
●  Het lozen van giftige stoffen door schepen wordt 
verboden. Dit betekent dat er zo snel mogelijk  
een einde komt aan het varend ontgassen, het zee-
zwaaien en het gebruik van open-loop scrubbers.
●  Er komt een verbod op de schadelijke ‘wegmeng-
praktijken’. Bedrijven wordt niet langer toegestaan 
om chemisch afval weg te mengen in stookolie voor 
de scheepvaart of autobrandstof.
●  In 2030 zijn vrijwel alle nieuwe bestel- en vracht-  
auto’s in Nederland elektrisch. Een klein deel rijdt op 
groene waterstof uit wind- en zonne-energie. Tweede Kamerverkiezingen 2023  29
2 30 Verkiezingsprogramma Partij voor de DierenDieren hebben het recht 
om te leven naar hun aardDieren-
rechten
 Tweede Kamerverkiezingen 2023  31Naast bijna 18 miljoen mensen zijn honderden  
miljoenen dieren medebewoners van Nederland.  
Een gezonde democratie houdt rekening met de  
belangen van álle inwoners – mensen en dieren.  
Logisch, want politiek heeft niet alleen invloed op 
mensen, maar ook op de levens van dieren.
Dieren zijn individuen met bewustzijn en gevoel.  
Met hun levens moet met zorg worden omgegaan.  
De Partij voor de Dieren wil dat alle dieren naar  
hun aard kunnen leven en daar ook de ruimte voor 
hebben. Een andere relatie met dieren is uiteindelijk 
ook in het belang van mensen zelf. Een land waarin 
waarden als compassie en rechtvaardigheid leidend 
zijn en ook voor dieren gelden, is een mooier en 
gezonder land. Dieren geven soms zelf, met hun gedrag, aan dat 
wij anders met hen om moeten gaan. Bijvoorbeeld 
wanneer zij zich vrijmaken van de gang naar de slacht 
of ontsnappen uit opsluiting. Dit gedrag biedt ons 
de kans om anders te kijken naar hoe we met dieren 
omgaan en houdt ons een spiegel voor. Daarmee zijn 
dieren ook aanjagers van sociale verandering. We 
delen hetzelfde leefgebied, maar toch is er sprake 
van ernstige rechtsongelijkheid. Dieren worden vaak 
slechts als ‘ding’ beschouwd. Heel veel dieren leiden 
een erbarmelijk leven omdat ze door de mens worden 
gefokt, verhandeld, gebruikt, verdreven, bejaagd en 
gedood. Elk jaar worden er in ons land meer dan  
500 miljoen dieren geslacht na een ellendig leven 
in de veehouderij. De wet die dieren zou moeten 
beschermen, staat op dit moment nog veel te veel 
toe. Bovendien gelden er uitzonderingen, waardoor 
economische belangen in de praktijk stelselmatig  
boven de gezondheid en het welzijn van dieren  
worden gesteld.
Een veiligere wereld voor dieren is een veiligere  
wereld voor mensen. De manier waarop wij met  
dieren omgaan is een belangrijke oorzaak van  
veel van de grote problemen van onze tijd. Denk 
bijvoorbeeld aan klimaatverandering, biodiversiteits-
verlies, infectieziektes zoals COVID-19 en vogelgriep, 
en uitputting van de bodem. Als we dieren bevrijden 
uit de voedselketen, lossen we veel van deze  
problemen in één klap op. Tot het zover is moeten de 
dieren in de veehouderij een (dier)waardig bestaan 
hebben en moet het leed zo veel mogelijk beperkt 
worden. Er moet volledige transparantie en goede 
voorlichting komen over het lijden en sterven van  
dieren voor de productie van vlees, vis, zuivel en 
eieren, dat nu voor consumenten verborgen wordt 
gehouden. We werken aan een samenleving waarin 
zo min mogelijk dieren worden gebruikt.  
Een samenleving waarin alle levende wezens  
in harmonie met elkaar leven.Dierenrechten32 Verkiezingsprogramma Partij voor de DierenDierenrechten in de Grondwet
Dieren verdienen het om met respect en mededogen 
behandeld te worden. In de praktijk krijgen dieren 
echter nauwelijks wettelijke bescherming. Denk aan 
stalbranden: voor de opslag van wc- rollen gelden 
brandveiligheidsregels, voor levende dieren in stallen 
niet. Een absurde politieke keuze die ieder jaar vele 
duizenden slachtoffers maakt. Wanneer dieren rech-
ten hebben, kan veel dierenleed worden voorkomen 
of bestraft.
●  De rechten van dieren worden in de Grondwet  
erkend en vastgelegd.
●  De Wet dieren wordt een échte dieren-  
beschermingswet, waarbij de intrinsieke waarde 
van het dier en het natuurlijk gedrag van dieren niet 
meer opzij worden geschoven voor economische 
belangen.
●  Alle relevante besluiten van het kabinet worden  
getoetst op hun invloed op de belangen van dieren.
●  De overheid vraagt bij beleid dat aan belangen  
van dieren raakt altijd proactief eerst advies van 
dierenrechtenorganisaties.
●  Er komt een ministerie van Volksgezondheid en  
Dierenwelzijn. Dit ministerie gaat zich bezighouden 
met het welzijn van mens én dier.
Een einde aan de vee-industrie
Het fokken, gebruiken en doden van dieren in de 
veehouderij is onethisch en onhoudbaar. Veel dieren 
zien amper daglicht. Er worden zoveel dieren gefokt, 
gebruikt en gedood voor vlees, vis, zuivel en eieren 
dat geen milieu-, natuur- of dierenwelzijnsmaatregel 
is opgewassen tegen alle problemen die dat met zich 
meebrengt. Het aantal dieren dat voor consumptie 
wordt gefokt en gedood moet drastisch omlaag. Er 
komt zo snel mogelijk een einde aan de vee-industrie. 
Smakelijke, plantaardige en duurzame alternatieven 
voor dierlijke producten bieden nieuwe hoop voor  
de dieren, boeren en onze toekomst. Het Rijk gaat 
zich actief inzetten om die transitie op een zo kort 
mogelijke termijn gerealiseerd te krijgen.
 ●  Er komt een einde aan de vee-industrie.  
Het totale aantal dieren dat in de Nederlandse  
veehouderij wordt gefokt en gedood krimpt met  
minstens 75% in de komende twee jaar.
Recht op natuurlijk gedrag
Zolang dieren nog niet zijn bevrijd uit de voedsel-  
keten, moet het leed zo veel mogelijk beperkt  
worden. De vee-industrie heeft nu niets te maken  
met natuur. Miljoenen eenden komen nooit buiten  
en hebben geen water om in te zwemmen of om  
zich mee te verzorgen. Ze zien voor het eerst in hun 
leven water wanneer ze in het slachthuis door een 
elektrocutiebad worden getrokken. Kalfjes en  
geitenlammetjes worden na de geboorte weggehaald 
bij hun moeder, zodat de melk van de moeder door 
mensen kan worden gebruikt. Hoorns hebben koeien 
en geiten in de huidige veehouderij bijna nooit meer: 
de dieren worden hoornloos gefokt of onthoornd met 
een hete bout.
Dankzij een wetswijziging van de Partij voor de 
Dieren is in de Wet dieren vastgelegd dat dieren niet 
meer mogen worden aangepast aan het houderij-  
systeem. Dit houdt in dat het niet langer zou zijn 
toegestaan om dieren pijn te doen of ze te laten 
lijden, om ze maar goedkoop en met zo veel mogelijk 
tegelijk in een stal te houden. Stallen moeten worden 
aangepast aan dieren in plaats van andersom. Dieren 
zullen eindelijk worden verlost van pijnlijke ingrepen, 
krappe kooien en dichte stallen zonder mogelijkheid 
om natuurlijk gedrag te vertonen. Zo horen kippen 
een stofbad te kunnen nemen, willen varkens in de 
aarde kunnen wroeten, en horen koeien en geiten 
buiten in plaats van in stallen. De gewijzigde Wet 
dieren moet worden uitgewerkt aan de hand van  
wetenschappelijke kennis over de natuurlijke  
behoeften van dieren.
●  De gewijzigde Wet dieren treedt zo snel mogelijk in 
werking. De eisen die hieruit voortkomen worden als 
harde randvoorwaarden meegenomen in de transitie 
van de landbouw. Er komt een duidelijk stappen-
plan en een bijbehorend tijdpad, zodat veehouders 
weten waar ze aan toe zijn. Tweede Kamerverkiezingen 2023  33Dierenrechten
●  Alle dieren in de veehouderij krijgen vrije uitloop 
naar buiten met voldoende schuilmogelijkheden  
tegen weersomstandigheden als hitte en regen.  
In de stal beschikken dieren over voldoende ruimte, 
stro en afleidingsmateriaal en hebben ze de  
mogelijkheid om zich terug te trekken of juist samen 
te zijn.
●  Kalfjes en lammetjes worden niet langer meteen na 
de geboorte weggehaald, maar mogen opgroeien 
bij hun moeder in de wei en de melk drinken die 
voor hen bedoeld is. Dat moet ook gelden voor de 
stierkalfjes, de rammetjes en de bokjes.
●  Kraamboxen (dwangkooien) waarin zeugen tussen 
stangen staan worden verboden. Zeugen krijgen  
de gelegenheid te nestelen en hun biggetjes te 
verzorgen.
●  Geen pijnlijke ingrepen meer als het castreren van 
biggen, het afbranden of knippen van staarten,  
het afvijlen van tanden en het onthoornen van  
koeien en geiten.
●  Er komt een verbod op het vergassen van  
pasgeboren haantjes in de eierindustrie.
●  De productie van blank kalfsvlees wordt verboden. 
Het is onaanvaardbaar dat kalveren voor dit vlees 
expres ziek gemaakt worden met een ijzerarm dieet 
dat tot bloedarmoede leidt.
●  Er komt een verbod op het fokken, gebruiken en 
houden van dieren als er niet kan worden voorzien 
in hun natuurlijke behoeften, of als door de houderij 
ernstig lijden ontstaat. De eenden- en konijnen-
houderij worden daarom in ieder geval per direct 
verboden.
●  Nederland maakt zich in de EU hard voor de afbouw 
van de intensieve veehouderij en voor dierenwel-
zijnseisen in de veehouderij. Geïmporteerde dierlijke 
producten moeten aan dezelfde eisen voldoen als de 
Europese producten.Geen plofdieren
Veel dieren zijn zo ver doorgefokt dat ze in een paar 
weken vetgemest kunnen worden. Dit zorgt voor 
ernstige welzijnsproblemen. Zo zakken plofkippen 
door hun pootjes en kunnen dikbilkoeien niet meer 
natuurlijk bevallen. Een dierwaardig bestaan  
betekent ook dat dieren zich op natuurlijke wijze 
kunnen voortplanten en niet langer kunstmatig en 
veelvuldig geïnsemineerd worden.
●  Het fokken op extreem snelle groei (zoals bij kippen 
en varkens) of op extreme productie (zoals bij melk -
koeien) wordt verboden. Er komt een maximum voor 
de ‘productie’ per dier.
●  Er komt een einde aan het doorfokken op steeds 
grotere aantallen biggetjes die een zeug per dracht 
moet werpen.
●  Er komt een verbod op het insemineren van dieren 
en op kunstmatige methoden van zaadwinning.
●  Nederland maakt zich in de EU sterk voor een 
verbod op de productie van foie gras (ganzen- of 
eendenlever) en stelt een handels- en importverbod 
in voor deze producten.
Aanpak leed tijdens diertransporten 
en in slachthuizen
Dieren worden zo min mogelijk vervoerd, en áls ze 
vervoerd en geslacht worden, moeten ze daar zo min 
mogelijk leed en stress van ondervinden.  
Diervriendelijke slacht bestaat niet. Leed tijdens de 
slacht moet zo veel mogelijk worden voorkomen 
zolang slachthuizen nog bestaan.
●  Diertransporten duren maximaal twee uur. Op 
warme dagen (dat wil zeggen: op dagen met een 
verwachte temperatuur van 25 graden Celsius of 
hoger) mogen dieren niet worden getransporteerd. 
Er komt veel strengere controle en handhaving van 
de Nederlandse en Europese transportregels.
●  Transporten van levende dieren naar landen buiten 
de EU zijn niet langer toegestaan. Aan import en 
doorvoer via de EU van dieren vanuit bijvoorbeeld 
de Verenigde Staten naar Azië komt per direct  
een einde. Eendagskuikens worden niet langer  
geëxporteerd en de hele wereld over gevlogen.34 Verkiezingsprogramma Partij voor de Dieren●  Transportwagens met dieren krijgen een gps-  
volgsysteem, ongeacht de lengte van het transport.
●  Kalfjes mogen niet meer op transport worden gezet. 
Er komt per direct een einde aan de import van  
jonge kalfjes voor de kalvermesterij.
 ●  Er komt een belasting voor slachthuizen  
(slachttaks).
●  Slacht- en bedwelmingsmethoden die veel pijn en 
angst veroorzaken, zoals de waterbadmethode bij 
kippen en CO2-verdoving bij varkens, worden direct 
afgeschaft.
●  Het verbod op onverdoofd slachten gaat voor  
iedereen gelden: de uitzondering die ten  
behoeve van religieuze slacht op dit verbod is  
gemaakt, wordt geschrapt. Zolang er nog  
onverdoofd geslacht wordt, geldt verplichte  
etikettering en wordt uitgesloten dat er onverdoofd 
wordt geslacht voor de export of de reguliere  
binnenlandse markt.
●  Veemarkten veroorzaken veel dierenleed en stress 
en worden verboden.
Goed toezicht en strenge handhaving
Het toezicht op dierenwelzijn moet op de schop.  
De Partij voor de Dieren wil dat er veel meer  
onaangekondigde controles plaatsvinden, zowel in  
de veehouderij als op andere plaatsen waar dieren  
in aanraking komen met mensen. Overtredingen 
moeten streng worden gestraft. Om beter te  
kunnen handhaven, wil de Partij voor de Dieren dat 
de wetgeving aangescherpt en concreet gemaakt 
wordt. Open normen en zelfregulering laten te veel 
ruimte voor discussie en maken de handhaving vaak 
onmogelijk. Sancties kunnen bovendien makkelijker 
worden aangevochten wanneer de regelgeving niet 
duidelijk is. De dieren zijn alleen gebaat bij juridische 
duidelijkheid.
Uit stapels onderzoeksrapporten blijkt dat het 
toezicht op de vee-industrie aan alle kanten faalt. 
Een belangrijke reden hiervoor is het enorme aantal 
dieren in de veehouderij. Dieren worden in Nederland 
letterlijk in een moordend tempo door slachthuizen 
gejaagd. Daardoor is er geen enkele mogelijkheid 
voor normaal toezicht.  Dit terwijl de extreme snelheid grote gevolgen heeft 
voor de dieren, voor de voedselveiligheid én de 
gezondheid van de slachthuismedewerkers. Zo komt 
het nog steeds vaak voor dat zieke en hoogzwangere 
dieren geslacht worden, ook al is dat verboden, of 
dat de dieren in het slachthuis door fouten met de be-
dwelming nog bij bewustzijn zijn wanneer ze worden 
gedood.
●  Stallen en slachterijen krijgen per direct permanent 
cameratoezicht. Dit komt boven op controles door 
de dierenartsen van de NVWA ter plaatse.
●  De bezem gaat door de Nederlandse Voedsel- en 
Warenautoriteit (NVWA). Het falende management 
en NVWA-medewerkers die niet willen handhaven 
gaan eruit. De dienst gaat weg bij het ministerie van 
Landbouw, Natuur en Voedselkwaliteit.
●  De controle op alle schakels in de veehouderij wordt 
opgevoerd en komt in handen van de overheid in 
plaats van de sector zelf.
●  Het tempo waarmee dieren door slachthuizen  
worden gejaagd gaat fors omlaag. Het aantal dieren 
dat wordt geslacht, wordt afgestemd op het  
toezicht dat de NVWA kan waarmaken.
●  Om fraude en corruptie te voorkomen, gaan  
controleurs rouleren tussen slachthuizen. Er is dus 
geen vaste controleur meer per slachthuis. In slacht-
huizen en bij verzamelplaatsen voor dieren wordt 
standaard gewerkt met het vierogenprincipe: twee 
dierenartsen, of een dierenarts in combinatie met 
een medewerker van de dierenpolitie.
●  Slachthuizen waar ernstige overtredingen plaats-  
vinden, gaan direct dicht. Medewerkers die zich 
schuldig maken aan extra mishandeling van de 
dieren boven op het leed dat zij toch al ondergaan in 
het slachthuis, krijgen een blijvend beroepsverbod.
●  De NVWA legt bij overtredingen direct forse boetes 
op, gerelateerd aan de omzet van de slachterij, en 
maakt de controlegegevens openbaar, evenals het 
antibioticaregister in de veehouderij.
●  Er komt een einde aan de verplichting om dieren te 
oormerken. Zolang de huidige regels nog gelden, 
krijgen gewetensbezwaarden een ontheffing van de 
oormerkplicht. Het kabinet pleit op Europees niveau 
voor de ontwikkeling en invoering van een  
diervriendelijker alternatief, zoals chipherkenning. Tweede Kamerverkiezingen 2023  35●  Er komen wettelijke regels die de brandveiligheid 
van stallen waarborgen, zoals een forse beperking 
van het aantal dieren per stal, verplichte sprinkler- 
of watermistinstallaties, verplichte vluchtmogelijk -
heden zoals valwanden en een verbod op  
luchtwassers.
Het eerlijke verhaal over het lijden van dieren  
in de vee-industrie
Kabinet na kabinet is het erover eens dat  
consumenten moeten weten waar hun eten vandaan 
komt. Maar de dagelijkse realiteit achter vlees, zuivel, 
eieren en vis wordt actief weggehouden bij het  
publiek. Er is een groot gat tussen de afschuwelijke 
werkelijkheid voor de honderden miljoenen dieren 
en het vrolijke beeld dat mensen hierover wordt 
voorgespiegeld. Scharreleieren komen bijvoorbeeld 
helemaal niet van kippen die lekker buiten kunnen 
scharrelen, maar van kippen die hun hele leven 
doorbrengen in een propvolle schuur. Door dit soort 
misleiding hebben veel consumenten geen idee  
hoe het er werkelijk aan toegaat. In reclame en op 
verpakkingen zien deze dieren er blij, gelukkig en 
gezond uit.
De Partij voor de Dieren wil een einde aan de  
misleiding over de herkomst van dierlijke producten. 
De overheid moet zorg dragen voor volledige  
openheid en voorlichting over wat dieren in de vee- 
industrie ondergaan voordat hun vlees of producten 
in de supermarkt belanden. Journalisten moeten 
betere toegang krijgen tot informatie over wat er 
gebeurt in de veehouderij. Consumenten hebben  
het recht om te weten wat de realiteit is achter 
bijvoorbeeld melk en kaas. Zo wordt een koe in de 
melkveehouderij ieder jaar zwanger gemaakt,  
en worden haar kalfjes vrijwel direct na de bevalling 
bij haar weggehaald. De stiertjes en de vaarskalfjes 
die niet worden aangehouden om zelf te worden  
gebruikt als melkkoe, eindigen in een mesterij voor 
de productie van kalfsvlees, grotendeels voor de  
export. Paul McCartney zei ooit treffend: 
 ‘Als slachthuizen glazen wanden hadden, 
zou iedereen vegetariër zijn.’●  Er komt een einde aan misleidende communicatie, 
verhullende termen en reclame voor dierlijke  
producten.
●  De overheid draagt zorg voor onafhankelijke  
beelden van de realiteit in stallen, slachthuizen, 
transport en de visserij en brengt die actief naar 
buiten. Ook zorgt de overheid voor goede publieks-
informatie over wat dieren ondergaan ten behoeve 
van dierlijke producten.
●  De overheid gaat feiten en cijfers over dieren in de 
veehouderij volledig en helder registreren en op een 
toegankelijke manier publiceren. Dat gaat onder 
meer over het aantal dieren dat voortijdig sterft in 
de stallen of dood aankomt bij het slachthuis na 
transport.
●  Op vlees, zuivel en eieren komt een duidelijk etiket 
dat laat zien waar het betrokken dier geboren is, hoe 
en hoelang het geleefd heeft en – in geval van vlees 
– waar en hoe het dier geslacht is. Op vleeswaren 
komt een QR-code met een stream naar het slacht-
huis waar het dier is geslacht, zodat consumenten 
zelf het slachtproces kunnen beoordelen.
Vissen, krabben en kreeften voelen pijn
In de wetenschap bestaat al er lang consensus over 
dat vissen, krabben en kreeften wel degelijk pijn en 
stress kunnen ervaren en een bewustzijn hebben. 
Vissen die in netten terechtkomen of via haken
(longlines) worden gevangen, maken een gruwelijke 
doodsstrijd door. De Partij voor de Dieren zet zich in 
voor een verbod op alle vangst- en dodingsmethoden 
die gepaard gaan met langdurig en ernstig lijden en 
eindigen in een onverdoofde slacht.
●  We willen af van de staandwantvisserij. In deze 
staande netten komen naast vissen ook zeezoog-
dieren als bruinvissen vast te zitten, waardoor ze 
verdrinken.
●  Het levend koken van dieren als kreeften, krabben 
en garnalen en de verkoop van levende schaal- en 
schelpdieren wordt verboden.
 
 
 
 Dierenrechten36 Verkiezingsprogramma Partij voor de Dieren●  Bestaande vis-, schaaldier- en schelpdier-  
kwekerijen worden uitgefaseerd en er komt een 
verbod op nieuwvestiging. Palingen kunnen niet 
worden gekweekt, maar worden nog altijd als  
glasalen in het wild gevangen en worden in  
kwekerijen vetgemest. Deze ‘palingkwekerijen’ 
worden verboden. Voor octopus-  
kwekerijen wordt geen toestemming verleend.
● Onverdoofde slacht van vissen wordt verboden.
●  Sportvissen (de hengeljacht) is een vorm van tijd-
verdrijf die ernstig dierenleed veroorzaakt en wordt 
verboden.
Stop de jacht, laat in het wild levende dieren met rust
De Partij voor de Dieren wil dat in het wild levende 
dieren zo veel mogelijk met rust worden gelaten.  
De leefruimte van dieren wordt steeds verder  
ingeperkt en wanneer er mensen in de buurt van 
dieren komen krijgen dieren vervolgens de schuld als 
er overlast is. Dat is de wereld op zijn kop.
Onder het mom van ‘populatiebeheer’ schieten  
hobbyjagers jaarlijks in Nederland zo’n één miljoen 
dieren dood. Hetzelfde aantal wordt aangeschoten 
en raakt ernstig gewond. Jonge dieren blijven  
moederloos achter, partnerverbanden worden wreed 
verstoord en groepshiërarchie en populatiedynamiek 
worden letterlijk aan flarden geschoten. De Partij 
voor de Dieren wil dat er een einde komt aan de 
jacht, en dat dieren weer de ruimte krijgen om in de 
natuur te leven naar hun aard.
●  De intrinsieke waarde en bescherming van in het 
wild levende dieren zijn voortaan uitgangspunt van 
beleid.
●  In het wild levende dieren worden niet gedood. 
Alleen bij dringende redenen, bijvoorbeeld als een 
dier uitzichtloos of ernstig lijdt of wanneer de  
volksgezondheid wordt bedreigd, kan de overheid 
een uitzondering maken na raadpleging van  
onafhankelijke deskundigen. De ontheffing hiervoor 
wordt alleen door de landelijke overheid afgegeven, 
niet door provincies.
 
 ●  De landelijke lijst van vrij bejaagbare soorten wordt 
afgeschaft. Er komt een verbod op het doden van in 
het wild levende dieren door hobbyjagers.
●  Het vangen van dieren uit het wild of het uitzetten 
van dieren ten behoeve van de jacht en de illegale 
jacht worden aangepakt met meer veldtoezicht en 
strengere straffen. Jagers krijgen eerder dan nu 
het geval is een levenslang jachtverbod bij ernstige 
wetsovertredingen.
●  Jachttoezichthouders en andere buitengewoon  
opsporingsambtenaren mogen niet in dienst zijn  
bij de jachthouders op wie ze toezicht moeten  
uitoefenen. Faunabeheereenheden (jagersclubs) 
worden afgeschaft.
●  Het organiseren van jachttoerisme in binnen- en 
buitenland wordt verboden, evenals het adverteren 
voor deze activiteiten.
●  Dieren mogen niet worden verstoord tijdens  
kwetsbare periodes zoals de draag-, rui-, broed-  
en zoogtijd.
●  Er komt een landelijk dekkend netwerk van zorg 
voor in het wild levende dieren die gewond zijn  
geraakt, waarbij jagers niet langer betrokken zijn.
●  Dieren krijgen de ruimte, rust en bescherming om 
te leven naar hun aard. Natuurgebieden worden 
verbonden om migratie mogelijk te maken en de 
populatiedynamiek in balans te houden.
●  Wolven vormen een verrijking van de natuur  
in Nederland en dragen bij aan een grotere  
biodiversiteit. Schapenhouders en boeren krijgen 
voorlichting over het beschermen van hun dieren 
zonder wolven te doden. Voor preventie komt  
subsidie waar dat nodig is.
●  Het Koninklijk Jachtdepartement wordt opgeheven. 
Kroondomein Het Loo wordt het hele jaar publiek 
toegankelijk en er wordt niet meer gejaagd.
 
 
 
 
 
 
 
  Tweede Kamerverkiezingen 2023  37Voorkomen in plaats van bestrijden
De mens heeft de natuur en haar ecosystemen uit 
balans gebracht. Natuurgebieden zijn versnipperd en 
steeds minder divers. Dat werkt plagen in de hand. 
Dieren als de eikenprocessierups profiteren hier-
van. In een gezond ecosysteem houden koolmezen, 
spechten, wantsen en vleermuizen de populatie in 
toom, maar door de monotone aanplant van eiken 
en het wegmaaien van struiken zijn deze natuurlijke 
vijanden in de minderheid geraakt.
Eventuele mens-dierconflicten zouden niet met  
kogels en vergassing opgelost moeten worden,  
maar met creativiteit en innovatie. Voor bijvoorbeeld 
de ‘overlast’ van ganzen rondom luchthavens is het 
vergassen van de dieren wreed en zinloos, zeker 
omdat landbouwgronden rondom landingsbanen zijn 
ingezaaid met voor ganzen aantrekkelijke gewassen. 
De Partij voor de Dieren wil dat er wordt geïnvesteerd 
in slimme, effectieve dier- en natuurvriendelijke  
oplossingen en voorlichting over een vreedzame 
en verantwoorde omgang met in het wild levende 
dieren.
●  Rond vliegvelden worden geen landbouwgewassen 
verbouwd die ganzen aantrekken, maar komen  
weides met zonnepanelen of gewassen die voor 
ganzen onaantrekkelijk zijn. Door een flinke krimp 
van het aantal vliegbewegingen komt er ook weer 
ademruimte voor alle levende wezens.
●  Het vergassen van in het wild levende dieren, waar-
onder ganzen, wordt verboden. Ganzen in de om-
geving van vliegvelden worden zo nodig gelokt naar 
aantrekkelijk gemaakte gebieden waar de dieren 
veilig kunnen verblijven.
●  Boeren krijgen alleen schadevergoeding als ze  
diervriendelijke methoden hebben gebruikt om 
schade te beperken en die niet hebben geholpen.
●  Jaarlijks sterven zo’n 50.000 muskus- en beverratten 
een gruwelijke dood in een klem of verdrinkingsval. 
Dit moet stoppen. De overheid moet inzetten op 
preventie en versterkte dijkbewaking.
 
 
 
 ●  Er komen maatregelen om verkeersongelukken met 
in het wild levende dieren zoals zwijnen en herten 
tegen te gaan, zoals het verlagen van de maximum-
snelheid, het plaatsen van wildhekken en rasters en 
het inzetten van slimme technologie.
●  Afval trekt dieren aan. Zwerfafval en ondeugdelijk 
aangeboden afval worden actief bestreden.
●  Er komen alternatieve nestgelegenheden voor 
meeuwen en duiven om overlast in het bewoonde 
gebied te voorkomen.
●  Verwilderde katten worden niet gedood, maar  
gevangen, gecastreerd of gesteriliseerd en terug-  
gezet. Zo wordt op diervriendelijkere wijze  
voorkomen dat verwilderde kattenpopulaties zich 
uitbreiden.
●  Lanen en straten met veel eikenbomen worden met 
struiken en nestkasten aantrekkelijk gemaakt voor 
de natuurlijke vijanden van de eikenprocessierups. 
Het gebruik van gif en plakstrips rond bomen is 
geen oplossing. Het doodt veel natuurlijke vijanden 
van de eikenprocessierups, vergiftigt de omgeving 
en veroorzaakt veel dierenleed.
●  ‘Probleembevers’ bestaan niet. Ontheffingen  
om deze beschermde dieren te doden worden  
ingetrokken en worden niet langer uitgegeven.
●  Ter bescherming van de wilde bij komt er een  
registratie- en vergunningplicht voor bijenkasten.
Nederland wordt dons- en bontvrij
Bont, dons en angorawol zijn voorbeelden van  
overbodige producten die onaanvaardbaar veel  
dierenleed veroorzaken. Het gebruik van de vacht 
van dieren voor mode of accessoires is daarom  
moreel verwerpelijk. Het houden van nertsen voor 
bont is mede dankzij de jarenlange inzet van de  
Partij voor de Dieren in 2021 in Nederland verboden. 
Dat is goed nieuws, want daarmee worden er geen 
dieren meer in Nederland gehouden voor de  
productie van bont.
Niet alleen aan bont, maar ook aan de productie  
van dons en verschillende soorten wol, waaronder 
angora- en merinowol, kleeft ernstig dierenleed.  
 
 Dierenrechten38 Verkiezingsprogramma Partij voor de DierenZo wordt de vacht van angorakonijnen met geweld 
van het levende dier getrokken, geschoren of  
geknipt. Ganzen en eenden worden levend geplukt 
voor het verzamelen van dons. De Australische jacht 
op kangoeroes gaat gepaard met gruwelijke  
misstanden en ernstig leed. Toch is Europa de  
grootste importeur van kangoeroeproducten ter  
wereld en ligt er nog altijd kangoeroeleer in de 
winkels. De Partij voor de Dieren wil dat er een einde 
komt aan iedere vorm van dierenleed voor de  
productie van mode: Nederland wordt dons- en 
bontvrij!
●  Nederland maakt zich sterk voor een Europees 
fokverbod voor dieren die gebruikt worden voor de 
productie van bont, vacht en dons.
●  We verbieden de import en verkoop van bont,  
kasjmier (geitenvacht), kangoeroeproducten en 
angorawol. Hetzelfde geldt voor dons van levend 
geplukte en gedwangvoederde ganzen en eenden.
●  Zolang bont-, vacht- en donsproducten nog  
verkocht mogen worden, is duidelijke etikettering 
hiervan verplicht, met informatie over de herkomst, 
het aantal dieren dat voor het product is gedood en 
de wijze waarop ze gedood zijn.
●  Ook op leren producten moet de herkomst van het 
leer verplicht vermeld worden. Import en verkoop 
van leer afkomstig van dieren die speciaal voor de 
leerindustrie worden gefokt, zoals krokodillen,  
slangen en hagedissen, wordt verboden.  
We verbieden ook de import van kangoeroeleer.
Geen dierenleed voor entertainment
Gelukkig worden echte dieren in tentoonstellingen, 
shows en films steeds vaker vervangen door kunstige 
varianten of computeranimaties. Zo kan het publiek 
genieten zonder dat dieren hiervoor hoeven te lijden. 
De Partij voor de Dieren wil dat er een einde komt 
aan dierenleed voor entertainment.
Dierentuinen, circussen, roofvogelshows en het  
Dolfinarium hebben met elkaar gemeen dat (wilde) 
dieren in gevangenschap worden uitgebuit ter  
vermaak van mensen en voor commercieel gewin.
Fokprogramma’s in dierentuinen dragen nauwelijks bij aan de instandhouding van bedreigde dier-  
soorten en zijn vooral ingegeven door andere  
motieven: pasgeboren dieren doen het goed als 
publiekstrekker. Wat veel mensen niet weten is dat er 
ook dieren áchter de schermen in dierentuinen een 
erbarmelijk leven leiden. Zogeheten surplusdieren 
worden als ‘overtollig’ gezien door dierentuinen en 
kinderboerderijen en kwijnen weg in kleine kooien, 
verborgen voor het publiek.
●  Zogenaamde ‘surplusdieren’ krijgen de ruimte,  
zorg en vrijheid die ze nodig hebben. Fokken met 
dieren ter bevoorrading van dierentuinen, shows en 
kinderboerderijen moet direct stoppen. Jonge en 
pasgeboren dieren worden niet meer als publieks-
lokker gebruikt. Dieren van onder meer kinder-  
boerderijen worden niet meer naar opfokbedrijven 
of het slachthuis gebracht. Dieren worden alleen 
(humaan) geëuthanaseerd als ze ondraaglijk en 
uitzichtloos lijden.
●   We verbieden het vastketenen van (wilde) dieren, 
zoals olifanten en roofvogels.
●  Dierentuinen worden omgevormd tot  
gespecialiseerde opvanglocaties, waar nodig met 
financiële steun van het Rijk. In plaats van financiële 
belangen, of die van bezoekers, centraal te stellen, 
komt het dierenwelzijn op de eerste plaats te staan.
●  Het Dolfinarium en aquaria worden gesloten.  
Sommige locaties zouden kunnen dienen als  
(tijdelijke) opvanglocatie voor gestrande of illegaal 
verhandelde zee(zoog)dieren.
●  In Nederland en Europa investeren we in voldoende 
goede opvang van dieren die niet meer uitgeplaatst 
kunnen worden. Daarbij krijgen de dieren de ruimte 
die ze nodig hebben in een zo natuurlijk mogelijke 
omgeving.
●  Er komen strengere wettelijke eisen voor het welzijn 
van dieren in kinderboerderijen, met het natuurlijk 
gedrag van de dieren als norm. Dieren zijn geen 
speelgoedknuffels en krijgen de vrijheid om op een 
rustige plek te leven zonder constant door mensen 
opgetild of aangehaald te worden.
●  We verbieden alle gebruik van wilde dieren als  
publieksvermaak, zoals in circussen en wildparken.
 
  Tweede Kamerverkiezingen 2023  39●  Tradities en feesten waarbij dieren worden gebruikt 
of gedood, zoals levende kerststallen, zwientje 
tikken en kallemooi met levende hanen, worden 
afgeschaft.
●  Ook sport en wedstrijden waarbij dieren worden  
gebruikt of gedood, zoals kamelenraces, duiven-  
sport, hengelen en het rapen van kievitseieren,  
worden verboden.
●  Er komt een Paardenbesluit waarin de basisregels 
voor het welzijn van paarden wettelijk worden  
vastgelegd. Paarden krijgen de ruimte voor natuur-
lijk en sociaal gedrag in kuddes en de dagelijkse 
mogelijkheid om vrij te bewegen in de buiten-
lucht. Schadelijke trainingsmiddelen en -methoden 
worden verboden en er komt een minimumleeftijd 
waarop pony’s en paarden belast mogen worden.
●  Er komt een gedragscode voor de inzet van dieren in 
kunst en media.
● Er komt een einde aan de verhuur van dieren.
Stop dierproeven
Experimenten op dieren moeten zo spoedig mogelijk 
worden gestopt. De proeven en de manier waarop 
de dieren hiervoor worden gehuisvest, veroorzaken 
ontoelaatbaar veel pijn, stress en sterfte bij dieren. 
Het merendeel (ongeveer 85%) van de gebruikte  
dierproeven leidt bovendien niet tot bruikbare  
resultaten, omdat dieren en mensen biologisch  
te veel van elkaar verschillen. Daarom is het niet 
alleen vanwege dierenwelzijn, maar ook wegens de 
dringende behoefte aan betere modellen, belangrijk 
om geen dierproeven meer te verrichten. Methoden 
zonder proefdieren leveren in veel gevallen betere en 
betrouwbaardere resultaten op. Waar proefdiervrije 
methoden nog niet bestaan, moeten ze ontwikkeld 
worden. Zo kan Nederland aanjager worden op het 
gebied van onderzoek zonder proefdieren. De Partij 
voor de Dieren wil dan ook dat de investering in 
alternatieven voor proefdieronderzoek de hoogste 
prioriteit krijgt.
 
 
 
 ●  Nederland zet zich in EU- en ander internationaal 
verband in voor een versnelling van de  
internationale erkenning en toepassing van  
proefdiervrije onderzoeks- en testmethoden en het 
uitfaseren van dierproeven.
●  Onderzoek met primaten wordt zo snel mogelijk 
verboden. Er komt een plan (met tijdpad) om het 
apenonderzoekscentrum BPRC zo spoedig mogelijk 
te sluiten.
●  We verbieden het fokken en doden van proefdieren 
die ‘in voorraad’ worden gehouden.
●  Biotechnologie bij dieren – waaronder genetische 
manipulatie en klonen – wordt verboden.
●  Het wordt mogelijk dat een rechter de naleving van 
de Wet op de dierproeven kan toetsen. Burgers en 
maatschappelijke organisaties krijgen mogelijk -
heden om bezwaar te maken tegen voorgenomen 
dierproeven.
●    Het budget dat de overheid jaarlijks aan  
dierproeven besteedt wordt stapsgewijs  
overgeheveld naar onderzoek zonder proefdieren.
●  De overheid ontwikkelt per toepassingsgebied van 
dierproeven (wettelijk voorgeschreven veiligheids-
onderzoek, fundamenteel wetenschappelijk  
onderzoek, toepassingsgericht onderzoek en  
onderwijs) uitfaseringsbeleid met een heldere  
tijdlijn. Dierproeven in het hoger onderwijs  
(bachelor en master) worden per direct verboden; 
wettelijk voorgeschreven veiligheidsonderzoek 
wordt per 2030 verboden.
Bescherm huisdieren tegen misbruik
De helft van alle huishoudens in Nederland heeft één 
of meer huisdieren. Naast honden en katten worden 
er ook exotische dieren als huisdier gehouden, terwijl 
deze dieren hier absoluut niet geschikt voor zijn.  
Hun behoeften en instincten zijn immers gelijk  
aan die van hun soortgenoten in het wild. In een  
huiselijke omgeving kan daar niet aan worden  
voldaan. De Partij voor de Dieren wil dat er een korte 
lijst komt van dieren die, gelet op hun natuurlijke  
gedrag en behoeften, nog als huisdier kunnen  
worden gehouden. Andere dieren mogen niet  
gehouden of verhandeld worden.Dierenrechten40 Verkiezingsprogramma Partij voor de DierenVia fokkers worden er veel dieren verhandeld als 
huisdier. Het fokken van rasdieren richt zich vooral 
op het uiterlijk van de dieren, niet op hun gezondheid 
of welzijn. Daarnaast worden in Nederland en daar-
buiten in grote schuren tienduizenden honden gefokt 
door malafide fokkers en broodfokkers. Hier moet 
hard tegen opgetreden worden.
●  Het verbod op het fokken van dieren met extreme 
uiterlijke kenmerken zal worden gehandhaafd.  
Het aangekondigde houdverbod voor dieren met 
een extreem en ziekmakend uiterlijk wordt snel vast-
gelegd in de wet. Daarnaast breiden we dit verbod 
uit naar huisdieren anders dan honden en katten.
●  De invoer van buitenlandse puppy’s uit fokschuren 
wordt verboden. Hierop wordt, in samenwerking 
met de ons omringende landen, streng  
gecontroleerd. Er komt een DNA databank voor 
honden en katten.
●  De minimumleeftijd voor het scheiden van kittens 
van hun moeder gaat omhoog naar twaalf weken.
●  De chipplicht voor honden wordt uitgebreid naar 
katten. Niet-invasieve identificatiemethoden zoals 
een iris- of retinascan worden onderzocht.
●  Er komt een verplichte bedenktijd voor de aanschaf 
van gezelschapsdieren.
●  Om impulsaankopen te voorkomen, wordt verkoop 
van dieren via internet, tuincentra, markten en 
andere locaties verboden. Dierenasielen zijn hiervan 
uitgezonderd.
●  Er komen minimumnormen voor dierbenodigdheden 
als hokken en kooien. Het in afzondering houden 
van sociale dieren, zoals konijnen, wordt verboden, 
net als de verkoop van vissenkommen en te kleine 
hokken of kooien. Nieuwe eigenaren krijgen actief 
informatie aangeboden over welzijnsnormen en 
-regels.
●  Er komt een korte lijst van dieren die, gelet op hun 
natuurlijke gedrag en behoeften, geschikt zijn om 
als huisdier te worden gehouden.
●  Markten en beurzen waar dieren worden verkocht 
of tentoongesteld, zoals paarden-, reptielen- of 
vogelmarkten, worden verboden, net als online 
dierenmarkten of websites waar voor de verkoop 
gefokte dieren verhandeld worden.Betere opvang en noodhulp
Ieder jaar belanden vele tienduizenden huisdieren, 
die eerder vaak in een opwelling zijn gekocht, in het 
asiel. Ook pasgeboren dieren worden regelmatig naar 
het asiel gebracht of gedumpt, omdat ze ongewenst 
zijn. De opvang van gevonden of afgestane dieren  
is een wettelijke taak van gemeenten, maar die laten 
het vaak afweten. Daardoor zijn het vaak  
hardwerkende vrijwilligers die de dierenasielen en 
opvangcentra draaiende houden met donaties van 
particulieren. De financiering van hulp aan wilde 
dieren in nood is zelfs helemaal niet wettelijk vast-
gelegd, waardoor ondersteuning door overheden 
vaak gering is of volledig ontbreekt. De Partij voor de 
Dieren wil dat de overheid haar verantwoordelijkheid 
neemt en wildopvangcentra, dierenasielen en  
-ambulances financieel ondersteunt.
●  Er komen landelijke richtlijnen voor de financiering 
van dierenopvangcentra en wildopvangcentra.  
De Rijksoverheid neemt het voortouw en zorgt 
voor voldoende financiering voor gemeenten en 
provincies.
●  De huisdierensector gaat meebetalen aan de opvang 
en verzorging van afgestane en gevonden dieren. 
Per verkocht dier wordt een bijdrage gestort in een 
opvangfonds.
●  Het netwerk van opvangcentra en dieren-  
ambulances wordt landelijk dekkend.
●  Dierenambulances krijgen net als andere hulp-  
diensten bevoegdheden om snel ter plaatse te 
kunnen zijn voor noodhulp aan dieren, zoals een 
vergunning om over bus- of trambanen te rijden en 
het recht om vrij te kunnen parkeren.
●  Het redden van dieren krijgt een vaste plaats in 
draaiboeken van hulpdiensten en rampenplannen.
●  Als mensen thuiszorg nodig hebben, wordt ook 
voorzien in hulp bij de zorg voor de aanwezige 
dieren. Het wordt mogelijk voor mensen om hun 
huisdier mee te nemen naar elke zorginstelling.
●  In opvanghuizen voor slachtoffers van huiselijk  
geweld is ook plaats voor hun huisdieren, als dat 
nodig is. Zo nodig worden huisdieren opgevangen  
in gastgezinnen.
 
  Tweede Kamerverkiezingen 2023  41●  Zorg voor dieren is geen luxegoed, maar noodzaak: 
net als medische hulp voor mensen wordt ook de 
diergeneeskundige zorg vrijgesteld van btw.
●  Prijzen van diergeneeskundige zorg worden  
gereguleerd en niet meer aan de vrije markt  
overgelaten. Er komt een verbod op de opkoop van 
dierenartspraktijken door buitenlandse ketens.
Pak dierenmishandeling harder aan
De Partij voor de Dieren wil dat dieren-  
mishandeling en -verwaarlozing hard worden  
aangepakt. Wie dieren mishandelt, mag geen  
dieren meer houden. Onderzoek toont aan dat  
er een duidelijk verband bestaat tussen huiselijk  
geweld en dierenmishandeling. Geweld richting 
mensen wordt vaak voorafgegaan door mishandeling 
van dieren.  
 
De Partij voor de Dieren wil dat politie en justitie 
meer prioriteit geven aan het opsporen en bestraffen 
van dierenmishandeling en -verwaarlozing en dat er 
een officier van justitie voor dieraangelegenheden 
komt.
 
●  Er komen meer dierenpolitieagenten met  
voldoende bevoegdheden voor de opsporing en 
aanhouding van mensen die een dier hebben  
mishandeld. Dierenwelzijn moet weer een standaard 
onderdeel worden van de politieopleiding.  
De dierenpolitie krijgt ook de bevoegdheid om het 
welzijn van dieren in de veehouderij te controleren.
●  De nieuwe Wet aanpak dierenmishandeling en 
-verwaarlozing wordt goed gehandhaafd. Wanneer 
verwaarloosde en mishandelde dieren worden  
aangetroffen, moeten ze sneller weggehaald  
worden.
●  Dieren die worden weggehaald, worden niet meer 
behandeld als goederen. Doorverkoop van deze  
dieren aan de handel of voor de slacht wordt  
verboden.
 
 
 
 
 ●  Nu het eindelijk wettelijk mogelijk is om dieren-  
beulen een (levenslang) houdverbod op te leggen,  
is het van belang dat dit in de praktijk ook gebeurt. 
De mogelijkheid tot het opleggen van een houd 
verbod wordt onderdeel van de opleiding van  
rechters en officieren van justitie.
●  Wie veroordeeld is voor dierenmishandeling of  
-verwaarlozing, krijgt naast een strengere straf en 
hogere boete ook een levenslang houdverbod  
opgelegd. Iemand die in het buitenland een  
beroepsverbod heeft gekregen of herhaaldelijk  
is veroordeeld voor dierenmishandeling  
of - verwaarlozing, mag ook in Nederland geen  
dieren meer houden.
●  Hulpverleners bij huiselijk geweld worden getraind 
in het herkennen van dierenmishandeling en  
verwaarlozing.
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 Dierenrechten42 Verkiezingsprogramma Partij voor de DierenBescherm dieren in het wild wereldwijd
Jaarlijks worden miljoenen wilde dieren illegaal over 
de wereld getransporteerd. Ze eindigen in dubieuze 
‘medicijnen’, exotische maaltijden of als decorstuk 
aan de muur. De handel in (producten van) wilde  
dieren is na drugshandel de meest lucratieve vorm 
van misdaad en maakt vele slachtoffers.  
Ook vergroot deze handel het risico dat besmettelijke 
dierziektes overspringen op mensen. Nederland is 
een belangrijk doorvoerland voor de handel in wilde 
dieren. De handhaving van de handel in wilde dieren 
laat te wensen over en de pakkans en de straffen 
zijn laag. De Partij voor de Dieren wil een Europees 
importverbod op wilde dieren om de handel een halt 
toe te roepen. Gerichte opsporing, krachtige  
handhaving en hoge straffen voor illegale handelaren 
moeten deze nietsontziende vorm van criminaliteit 
terugdringen.
●   De import en handel in wilde dieren wordt  
verboden en er komt een waterdicht  
vergunningensysteem. Nederland zet zich hier  
internationaal actief voor in bij CITES.
●  Opsporing en handhaving van de illegale handel 
wordt geïntensiveerd. Er komt een gespecialiseerde 
taskforce van voldoende omvang en met  
voldoende mandaat. Illegale handelaren worden 
strenger gestraft en jachttoerisme en de import van 
jachttrofeeën worden volledig aan banden gelegd.
●  Nederland verzet zich actief tegen de walvisjacht en 
zeehondenjacht en voert het internationaal protest 
tegen deze slachtingen aan. Nederland pleit bij de 
Internationale Walvisvaart Commissie (IWC) voor 
een jachtverbod op kleinere walvisachtigen, zodat 
ook dolfijnen niet meer mogen worden bejaagd.  
Nederland verzet zich actief tegen de  
dolfijnenslachtingen op de Faeröereilanden  
en in Japan.
●  Nederland is als handelsland een belangrijk  
doorvoerland voor producten van exotische dieren. 
We verbieden het doorvoeren van deze producten.
●  Nederland maakt zich sterk voor een totaalverbod 
op de vangst van (blauwvin)tonijn en het ontvinnen 
van haaien.
  Tweede Kamerverkiezingen 2023  43
344 Verkiezingsprogramma Partij voor de DierenSamen op weg naar betaalbaar,  
gezond en duurzaam etenVoedsel en 
landbouw
 Tweede Kamerverkiezingen 2023  45Gezond en betaalbaar voedsel is een basisbehoefte 
voor ons bestaan. Maar het huidige landbouwmodel 
zit op een doodlopende weg. Voedselproductie en 
-consumptie dragen sterk bij aan de ecologische, 
sociale en gezondheidscrises van deze tijd. Vorige 
regeringen hebben die problemen steeds voor zich 
uitgeschoven of met lapmaatregelen bestreden. 
Tegelijkertijd is de manier waarop de samenleving 
tegen voedsel aankijkt onmiskenbaar gekanteld.  
Een groeiend aantal mensen kiest voor een  
plantaardiger en gezonder voedingspatroon en er zijn 
inmiddels talloze initiatieven om anders te boeren. 
De Partij voor de Dieren is vanaf haar oprichting de 
aanjager geweest van deze verandering. Die rol  
blijven we vervullen. Er liggen immers geweldige 
kansen voor een gezonde toekomst van de landbouw 
die betaalbaar voedsel produceert. We zitten midden 
in de voedselrevolutie. En de voedselrevolutie komt geen moment te vroeg. 
Nederland is uitgegroeid tot de megastal van de  
wereld: nergens ter wereld worden er gemiddeld  
zoveel dieren per vierkante meter gehouden als in 
ons land. De dieren betalen daarvoor de hoogste 
prijs. Maar ook boeren en burgers zijn opgezadeld 
met een onverantwoord hoge rekening. In een land 
dat jaarlijks meer dan 500 miljoen dieren fokt en 
doodt, is het risico op het ontstaan van zoönosen – 
zoals Q-koorts en vogelgriep – levensgroot.  
Natuur en klimaat, de bodem, ons drinkwater en  
onze gezondheid zuchten onder de last van grote 
hoeveelheden mest en landbouwgif.
Er is geen grotere voedselverspiller dan de vee-  
industrie. Van het in Nederland geteelde graan wordt 
meer dan twee derde gebruikt voor veevoer. Van elke 
hectare waar we nu voedsel verbouwen voor koeien, 
varkens of kippen, kunnen we maar liefst vier keer 
zoveel mensen voeden wanneer we er rechtstreeks 
voedsel voor hen verbouwen. De enorme vraag naar 
veevoer zorgt wereldwijd voor hogere voedsel-  
prijzen. Het is niet uit te leggen dat we kostbaar 
voedsel gebruiken om de vee-industrie in stand te 
houden, terwijl steeds meer mensen geen eten meer 
kunnen betalen.
Ook boeren zijn slachtoffer van dit systeem.  
Nederlandse boeren zijn door de overheid en banken 
decennialang voor de keuze geplaatst: zich in de 
schulden steken voor peperdure schijnoplossingen, 
of stoppen. Het is dan ook niet verrassend dat sinds 
het begin van deze eeuw niet het aantal landbouw -
dieren, maar het aantal veeboeren is gehalveerd. 
Van de overgebleven boeren leeft de helft onder de 
armoedegrens. De enigen die baat hebben gehad bij 
het enorme aantal dieren in de Nederlandse veehou-
derij, zijn de grote agro-industriële bedrijven zoals 
veevoerbedrijven, slachthuizen en stallenbouwers, 
en de banken. Een krimp van het aantal dieren in 
de veehouderij was decennialang taboe, maar bijna 
iedereen ziet nu dat dit onvermijdelijk is.
 
 
 46 Verkiezingsprogramma Partij voor de Dieren●  Plantaardige alternatieven voor vlees, vis, zuivel 
en eieren hebben de afgelopen jaren een enorme 
vlucht genomen. Dit succes bouwen we uit door  
de ontwikkeling van deze innovaties volop te  
stimuleren en ondersteunen. Onder voorwaarde dat 
ze niet gepaard gaan met dierenleed, kunnen ook 
kweekvlees en microbiële fermentatie worden  
gestimuleerd. De insectenkweekindustrie is een 
nieuwe bio-industrie en wordt daarom beëindigd.
●  Er komt een effectieve, integrale aanpak om  
voedselverspilling te stoppen. Doorgeslagen regels 
over houdbaarheidsdata en uiterlijke kenmerken 
zorgen er nog altijd voor dat voedsel dat goed is 
wordt weggegooid. Deze regels gaan in elk geval 
van tafel.
●  Zolang mensen afhankelijk van voedselhulp zijn, 
dient de overheid het aanbod van voedselbanken en 
dierenvoedselbanken te garanderen. Supermarkten 
worden naar Frans voorbeeld verplicht een partner-
schap met een lokale voedselbank aan te gaan, om 
zo voedselverspilling te voorkomen.
●  De overheid koopt 100% biologisch, duurzaam en 
plantaardig in.
●  Mobiele teams vanuit de overheid gaan smakelijke 
plantaardige gerechten ontwikkelen en geven  
workshops op locatie aan grote cateraars  
en kantines.
●   Net als in veel andere landen starten scholen  
met het aanbieden van gezonde maaltijden, met 
100% biologische en plantaardige inkoop.  
Schoolmelkregelingen worden stopgezet.
●    Ziekenhuizen en andere zorginstellingen serveren 
gezonde, plantaardige en biologische voeding.  
Tot die tijd wordt minimaal één volwaardige  
plantaardige optie op het menu aangeboden.  
Patiënten en bewoners kunnen altijd vers fruit  
krijgen.
 
 
 
 
 
 
 De cruciale keuze: stoppen met de vee-industrie
Een ander voedselsysteem vraagt om een andere 
landbouw, en de moed om te stoppen met wat niet 
(meer) kan. Het vastgelopen landbouwmodel is  
gebaseerd op het misverstand dat het gebruik van 
dieren zou zorgen voor meer voedsel. Dat klopt niet. 
De veehouderij is geen voedselproducent, maar juist 
een voedselverspiller. Wie dieren fokt voor voedsel, 
zal er immers voor moeten zorgen dat die dieren 
gevoerd worden. Dat kost veel meer voedsel dan het 
oplevert in de vorm van vlees, eieren, vis en zuivel. 
Ruim 70% van het Europese landbouwareaal wordt 
momenteel gebruikt voor het houden van dieren 
of het produceren van veevoer en biobrandstoffen. 
Wanneer we de landbouwgrond die nodig is om  
dieren vet te mesten of uit te melken, gebruiken  
om voedsel te telen voor mensen, kunnen we ieder-
een voeden én houden we grond over om terug te 
geven aan de natuur. Daarmee lossen we alle (milieu-)
problemen die gepaard gaan met veehouderij (maar 
niet met de teelt van plantaardige eiwitten), zoals de 
stikstof- en klimaatcrisis, in één klap op. De eerste 
cruciale keuze voor een houdbaar voedselsysteem is 
dus: we bevrijden de dieren uit de voedselketen en 
nemen afscheid van de vee-industrie.
●  Het totale aantal dieren dat in de Nederlandse  
veehouderij wordt gefokt en gedood krimpt  
met minstens 75% in de komende twee jaar.  
Duurzaam geteelde plantaardige eiwitgewassen 
voor menselijke consumptie hebben de toekomst: 
de bodem knapt er zichtbaar van op en voor boeren 
bieden ze een duurzaam perspectief.  
De omschakeling naar deze teelten wordt volop 
gestimuleerd en gefaciliteerd.
●  Voor al het voedsel waarbij dat kan, gaan we de 
productie regionaal organiseren: Nederlandse  
boeren gaan primair werken voor het voeden van 
mensen in Nederland en omringende landen. In 
plaats van het produceren van bulkproducten die de 
hele wereld over worden gesleept, leggen boeren 
zich toe op de productie van gezond voedsel  
dat zich onderscheidt op kwaliteit in plaats van 
kwantiteit.
 
  Tweede Kamerverkiezingen 2023  47Voedsel en landbouwDe Partij voor de Dieren wil de problemen in  
samenhang oplossen. Op die manier krijgen we een 
landbouwsysteem met gezond voedsel, een gezonde 
bodem en een gezond verdienmodel voor de boer.  
De Partij voor de Dieren heeft vertrouwen in  
boerenvakmanschap waar samen wordt gewerkt met 
de natuur. Juist boeren hebben de natuur nodig om in 
de toekomst gezond voedsel te kunnen verbouwen. 
Juist boeren hebben enorm veel te winnen bij schoon 
water, een gezonde bodem en schone lucht. In plaats 
van minder boeren, hebben we méér boeren nodig. 
En ook hier geldt: de toekomst is plantaardig. Uit 
onderzoek blijkt dat het enige toekomstbestendige 
verdienmodel in de landbouw een verdienmodel is 
waarin geen dieren meer worden uitgebuit. De Partij 
voor de Dieren wil boeren helpen omschakelen naar 
een gezonde en toekomstbestendige landbouw.
Op geen enkel ander terrein kunnen we zóveel winst 
behalen voor dieren, natuur, klimaat, milieu, boeren 
en onze gezondheid als in de keuzes die we kunnen 
maken over ons voedsel. Wanneer we de juiste weg 
inslaan, kunnen we iedereen toegang geven tot  
gezond, diervriendelijk en betaalbaar voedsel.  
Omdat we veel minder veevoer hoeven te  
verbouwen, komt er enorm veel landbouwgrond vrij. 
Die grond kunnen we teruggeven aan de natuur en 
gebruiken om de woningen te bouwen die we zo hard 
nodig hebben. Door het aantal dieren fors te krimpen 
en met maatregelen voor de industrie, de luchtvaart 
en het verkeer, lossen we de stikstofcrisis wél op.  
We kunnen het tij van de biodiversiteitscrisis en  
de klimaatcrisis keren, én zorgen dat boeren-  
vakmanschap, kwaliteit en de menselijke maat weer 
de norm worden in de landbouw. Dit is de systeem-
verandering die het hart vormt van de missie van de 
Partij voor de Dieren. De tijd om definitief te kiezen  
is nu.
 De toekomst is plantaardig
De ecologische, dierenwelzijns-, sociale en  
gezondheidsuitdagingen in het voedselsysteem zijn 
te lang als losse problemen beschouwd, terwijl ze 
sterk met elkaar samenhangen. Het is daarom tijd 
voor een overkoepelend voedselbeleid, met plannen 
en ambities voor hoe alle spelers in de voedselketen 
kunnen bijdragen aan een duurzame en gezonde 
voedseltransitie. Voedsel dient daarbij niet langer 
enkel als handelsgoed, maar als mensenrecht te 
worden beschouwd. We versnellen de transitie naar 
een plantaardig consumptiepatroon. Plantaardig eten 
helpt de natuur, het klimaat en natuurlijk de dieren. 
Hoog tijd dus dat we van plantaardig eten meer regel 
dan uitzondering maken!
●  Er komt integraal voedselbeleid, waarin het recht 
op gezond, biologisch en plantaardig voedsel 
en de positie van duurzame, biologische en dier-
vriendelijke boeren centraal staan. Een nieuw 
ministerie van Voedsel en Landbouw wordt hier 
verantwoordelijk voor.
●  Het voedselaanbod wordt ingericht op de  
duurzame, diervriendelijke en gezonde keuze.
●  Het succesvolle concept ‘Carnivoor? Geef het door!’ 
wordt volop aangemoedigd.
●  In de prijs die de consument in de winkel betaalt zijn 
álle milieu-, klimaat-, dierenwelzijns-, en gezond-
heidskosten doorberekend. Door een prijs te zetten 
op negatieve maatschappelijke effecten, worden 
gezonde, diervriendelijke en duurzame producten 
de goedkopere optie.
● Er komt een belasting voor slachthuizen (slachttaks).
●  De btw op groente, fruit, granen, peulvruchten en 
noten gaat naar het nultarief.
●  We maken een einde aan de promotie van vlees, 
zuivel, eieren en vis. We stoppen allereerst met 
kiloknallers. De Europese miljoenensubsidies voor 
de promotie van vlees en andere dierlijke producten 
moeten worden omgezet naar promotie van een 
plantaardig voedingspatroon.
●  In Nederland starten we een grootschalige 
en langlopende publiekscampagne over de  
voordelen van plantaardig en biologisch eten.  
Het Voedingscentrum wordt hierbij betrokken.48 Verkiezingsprogramma Partij voor de Dieren●  We gaan scherpere keuzes maken over het gebruik 
van onze landbouwgrond. We nemen afscheid van 
teelten die geen duurzaam doel dienen maar wel  
veel schade veroorzaken door bijvoorbeeld een hoge 
mate van gifgebruik en uitputting van de bodem.  
We stoppen per direct met de lelieteelt en gaan de 
gangbare bollenteelt als geheel afbouwen. De bodem 
krijgt de kans te herstellen en de telers worden  
geholpen bij het omschakelen naar duurzame teelten.
●  We besparen de belastingbetaler veel geld en  
de boeren veel regeldruk door te stoppen met  
symptoombestrijding. Er worden geen subsidies  
meer besteed aan technologische lapmiddelen om  
de milieuschade van de veehouderij te beperken.  
Dat beleid heeft aantoonbaar gefaald en zorgt  
bovendien voor verdere schaalvergroting.
●  Het Europees Gemeenschappelijk Landbouwbeleid 
gaat grondig op de schop. De honderden miljoenen 
euro’s aan landbouwsubsidies uit de huidige begroting 
worden gebruikt om boeren te helpen overschakelen 
naar duurzame, plantaardige productie. Daarna  
worden de subsidies afgeschaft.
●  Het ‘de-vervuiler-betaalt-principe’ gaat ook voor  
de veehouderij gelden. Er komt een heffing op de  
uitstoot van stikstof en broeikasgas. Op die manier 
hoeft de belastingbetaler niet langer op te draaien 
voor vervuiling, en versterken we het concurrentie-
vermogen van duurzame producenten. Plantaardige 
landbouw stoot geen stikstof en broeikasgas uit,  
en valt uiteraard niet onder deze heffing.
●  Boeren en tuinders krijgen de mogelijkheid om zich 
samen sterk te maken voor een eerlijke inkoopprijs 
voor hun product. Ook komt er een eerlijke-prijs-  
bewijs: tussenhandelaren, supermarkten en andere 
retailers moeten aantonen dat zij een faire  
inkoopprijs betalen aan de boer. Contracten met  
een leveringsplicht voor een niet-kostendekkende 
prijs worden verboden.
●   De overheid investeert zelf weer in een dienst van 
landbouwvoorlichters. Op die manier doorbreken  
we de invloed van de adviseurs van de landbouw-  
gif- en veevoerindustrie, en helpen we boeren om  
écht te verduurzamen.Landbouw in balans met de natuur
De natuur levert alles wat mensen nodig hebben voor 
de productie van ons voedsel: een gezonde bodem 
om onze gewassen op te telen, schoon water voor een 
goede groei en biodiversiteit die helpt bij de bestuiving 
en het voorkomen van plagen. Een van de kostbaarste 
fouten die de mens kan maken is het vernietigen van de 
natuur en de bodem die nodig zijn voor de productie 
van voedsel. Het is tijd voor radicale verandering: we 
stoppen de kaalslag. Voortaan gaan we de basis die de 
natuur ons biedt goed beschermen. Een modeterm als 
‘kringlooplandbouw’ is nergens voor nodig: biologische 
boeren en tuinders laten al decennialang zien hoe je 
kringlopen kunt sluiten en gezond voedsel kunt  
produceren in samenwerking met de natuur.  
De Partij voor de Dieren zegt: maak van dit boeren-  
vakmanschap de leidraad voor de landbouw  
in Nederland.
●  Diverse, natuurinclusieve en regeneratieve land-  
en tuinbouw worden de norm, zoals biologisch,  
permacultuur, agrobosbouw (de combinatie van  
landbouw en bosbouw op hetzelfde perceel) en 
agro-ecologische systemen. Gangbare boeren en 
tuinders worden geholpen met de omschakeling naar 
deze duurzame vormen van voedselproductie.
●  Het gebruik van de bodem wordt gebaseerd op de 
grondsoort en het natuurlijke waterpeil (functie volgt 
bodem en peil), in plaats van andersom. Zo zal in 
veenweidegebieden, bij een natuurlijk grondwaterpeil 
dat veel hoger ligt, overgeschakeld moeten worden 
naar natte teelten, of worden weilanden terug-  
gegeven aan de natuur. Dit is essentieel om bodem-  
daling tegen te gaan.
●   Gewassen die de bodem uitputten, zoals aardappelen, 
kunnen niet langer om de twee of drie jaar 
geteeld worden op hetzelfde perceel: een ruimere 
gewasrotatie (maximaal één keer per zes jaar) wordt  
verplicht.
●  Monoculturen maken plaats voor strokenteelt of 
andere vormen van natuur-inclusieve, regeneratieve 
landbouw.
 
 
 
  Tweede Kamerverkiezingen 2023  49●  We stoppen het kapotbemesten van onze bodems. 
Aan de structurele overbemesting in Nederland 
komt een einde. Het injecteren van mest wordt  
verboden, evenals het gebruik van kunstmest.  
De huidige bemesting gaan we verregaand  
vervangen door compost en groenbemesters.
●  De bodem krijgt weer lucht. Met minimale of 
niet-kerende grondbewerking voorkomen we 
bodemverdichting en krijgen bodemleven en een 
gezonde wortelgroei meer kans. Water wordt  
hiermee beter vastgehouden en meer CO2 wordt 
afgebroken en opgeslagen. Intensieve grond-  
bewerking, zoals ploegen, wordt niet meer  
toegestaan. Zware landbouwmachines maken plaats 
voor kleine, lichte machines, die bovendien op  
elektriciteit rijden.
●  De bodem krijgt weer water. Water wordt niet 
langer versneld afgevoerd, maar juist opgevangen 
voor droge periodes. Het grondwaterpeil wordt niet 
langer kunstmatig verlaagd, maar er wordt een zo 
natuurlijk mogelijk peil aangehouden. De teelt van 
waterslurpende gewassen, zoals Engels raaigras, 
wordt niet langer toegestaan in droogtegevoelige 
regio’s.
●  De land- en tuinbouw worden gifvrij. Het gebruik 
van landbouwgif wordt snel en direct afgebouwd.
●  Biologische (traditionele) gewasveredeling wordt 
gestimuleerd, voor de ontwikkeling van gezonde  
en weerbare rassen.
●  Het ‘de-vervuiler-betaalt-principe’ gaat ook voor 
de glastuinbouw gelden. Er komt een heffing op  
de uitstoot van broeikasgas. Vanwege de grote 
hoeveelheid energie, kunstmest en landbouwgif die 
nodig is voor een bosje bloemen, stoppen we met 
de gangbare sierteelt. Werknemers kunnen zich met 
behoud van inkomen laten omscholen naar  
een duurzame baan.
●  Om de kringloop volledig te sluiten zouden ook de 
voedingsstoffen uit menselijke uitwerpselen weer 
terug op de akkers moeten komen. We stimuleren 
experimenten om dit op een veilige manier te  
verwezenlijken.
 
 
 
 ●  Bio-based bouwen, het gebruik van landbouw-  
gewassen om duurzamer te bouwen, heeft de  
toekomst. Wanneer het aantal dieren in de  
veehouderij krimpt, komt er landbouwgrond vrij 
voor onder meer natuur, maar ook voor bio-based 
productie. We stellen daarbij als voorwaarde dat 
bio-based productie niet tot natuurdegradatie leidt.
Gentechvrij
De Nederlandse regering en grote bedrijven zetten 
de afgelopen jaren vol in op de versoepeling van 
regelgeving rond de genetische manipulatie van 
landbouwgewassen. De Partij voor de Dieren is tegen 
de inzet van gentech, inclusief de nieuwe techniek 
CRISPR-Cas. De ontwikkelaars van genetisch  
gemodificeerde gewassen hebben hun duurzame 
beloften in het verleden niet ingelost: gentechsoja 
en -maïs hebben wereldwijd het gebruik van giftige 
bestrijdingsmiddelen doen toenemen in plaats van 
afnemen. Gentech is daardoor alleen de geïndus-
trialiseerde en vervuilende vormen van landbouw 
ten goede gekomen. Genetische manipulatie vormt 
bovendien een bedreiging voor de gangbare en  
biologische teelt omdat de gemanipuleerde  
gewassen zich kunnen mengen met niet-genetisch 
gemanipuleerde gewassen. Gentechnologie bedreigt 
de toch al beperkte genetische diversiteit van  
gewassen, wat de kwetsbaarheid van het  
voedselsysteem verergert.
●  Nederland wordt gentechvrij. De teelt en import  
van genetisch gemanipuleerde gewassen wordt  
verboden. Zolang een Europees import- en  
teeltverbod nog niet is gerealiseerd willen we dat 
lidstaten en regio’s zelf de mogelijkheid krijgen om 
de teelt van genetisch gemanipuleerde gewassen  
te verbieden, óók van de nieuwere generatie  
gentechgewassen (NGTs).
●  Het genetisch manipuleren en klonen van dieren is 
ethisch onaanvaardbaar en brengt ernstig dieren-
leed met zich mee. Nederland maakt zich sterk  
voor een Europees importverbod op gekloonde  
en genetisch gemanipuleerde dieren, hun  
nakomelingen en de producten die van deze dieren 
worden gemaakt.  Voedsel en landbouw50 Verkiezingsprogramma Partij voor de DierenNederland zet zich actief in voor een wereldwijd 
traceersysteem om de handel in gekloonde dieren  
te kunnen controleren.
●  Planten- en dierenrassen mogen geen eigendom 
van bedrijven zijn. Octrooien op vormen van leven 
worden verboden. We verzetten ons tegen pogin-
gen van bedrijven als Bayer-Monsanto en BASF om 
genen van planten en dieren te patenteren en zo 
de voedselmarkt te beheersen. Nederland zet zich 
internationaal in voor een sterk kwekersrecht voor 
boeren en gewasveredelaars.
●  Er komt verplichte etikettering voor vlees, zuivel, 
vis en eieren afkomstig van dieren die zijn gevoed 
met genetisch gemanipuleerde gewassen. Wanneer 
gentech-ingrediënten zijn verwerkt in een product, 
wordt dit duidelijk vermeld op de voorkant van het 
product of de verpakking.
Regionale landbouw voor een betere wereld
De huidige voedselpolitiek in Nederland en Europa 
brengt niet alleen grote schade toe aan klimaat en 
biodiversiteit op eigen continent, maar verslechtert 
ook de uitgangspositie van mensen die toch al onder 
veel moeilijkere omstandigheden leven dan wijzelf. 
Op rooftocht naar biobrandstoffen en goedkope 
grondstoffen voor de veevoer- en levensmiddelen-
industrie maakt Nederland zich niet zelden schuldig 
aan landroof en mensenrechtenschendingen. Neder-
land put bodems uit en vernietigt ecosystemen waar 
mensen in kwetsbare gebieden van afhankelijk zijn 
om een eigen duurzame toekomst op te kunnen bou-
wen. De Partij voor de Dieren wil landbouwbeleid dat 
geen schade berokkent, maar juist kansen biedt voor 
mensen in kwetsbare gebieden.
We stoppen met het wereldwijde verslepen van 
goedkope bulkproducten als melkpoeder en bloemen 
vol gif. Onder aanvoering van de Partij voor de Dieren 
is het begin van het einde van vrijhandelsverdragen 
ingezet die enkel het belang van grote bedrijven 
dienen. Handel wordt beperkt tot plantaardige en 
kwalitatief onderscheidende producten en vindt zo 
veel mogelijk op regionale schaal plaats. De lokale 
bevolking en de natuur dienen te allen tijde te profi-
teren. Zowel in Nederland als daarbuiten herstellen 
we de verbinding in het voedselsysteem door lokale 
voedselgemeenschappen te ondersteunen.●  Boeren worden beschermd tegen oneerlijke  
concurrentie van buitenaf. We blokkeren alle  
Europese vrijhandelsverdragen die leiden tot import 
van goedkope producten die beneden onze eigen 
standaarden zijn geproduceerd.
●  Er komen heffingen aan de Europese buitengrenzen 
voor voedsel dat we zelf ook (kunnen) produceren, 
maar dan duurzamer. Zo wordt de negatieve spiraal 
van bulkproductie tegen zo laag mogelijke kosten 
doorbroken en komt er ruimte voor kwaliteit, 
boerenvakmanschap en de menselijke maat.
●  Initiatieven voor regionale voedselproductie en de 
verbinding tussen boer en burger worden volop 
gestimuleerd. Ruim baan voor stadslandbouw,  
voedselbossen en boerderijen waarbij burgers  
samen het eigenaarschap vormgeven en  
samenwerken met de boer!
●  We stoppen de dumping van goedkope, gesubsi-
dieerde landbouwproducten op de markten van 
landen in het mondiale Zuiden en we verminderen 
de importafhankelijkheid van lage- inkomens-  
landen door ze te helpen hun regionale productie 
en weerbaarheid te versterken. Deze landen moeten 
hun markten kunnen beschermen tegen goedkope 
importen en de mogelijkheid krijgen weer voedsel-
voorraden op te bouwen, die ze onder druk van de 
Wereldbank en het IMF moesten opgeven.
●  We stoppen met de import van producten die  
ten koste gaan van de leefomgeving elders of die 
gepaard gaan met schendingen van mensenrechten 
en dierenwelzijn.
●  Nederland stopt per direct met het stimuleren  
en exporteren van systemen en producten voor 
industriële landbouw zoals slachterijen,  
megastallen en landbouwgif. Ook het budget voor 
ontwikkelingssamenwerking wordt niet langer 
gebruikt voor het ondersteunen van de uitbreiding 
van activiteiten van Nederlandse land- en tuinbouw -
bedrijven zoals rozenkwekers. In plaats daarvan 
wordt geïnvesteerd in regionale, agro-ecologische, 
diervriendelijke voedselvoorziening en in regionale 
infrastructuur.
 
 
 
  Tweede Kamerverkiezingen 2023  51●  Gezond voedsel is een mensenrecht. Maar  
beleggingsfondsen, banken en handelaren  
speculeren met basisbehoeften zoals tarwe en maïs, 
om maximale winst te maken. Dit drijft de voed-
selprijzen op en zorgt voor toenemende honger in 
de wereld. Deze voedselspeculatie wordt zo snel 
mogelijk aan banden gelegd.
●  Buitenlandse regeringen en bedrijven huren of 
kopen vaak landbouwgronden in lage- inkomens-
landen. Die gronden zijn echter veelal van lokale 
gemeenschappen. De Partij voor de Dieren wil 
dat Nederland zich in internationaal verband sterk 
maakt tegen deze landroof. Investeringen in land 
en grond behoren te voldoen aan de criteria van de 
VN- mensenrechtenrapporteur voor het Recht op 
voedsel.
Stop het leegvissen van de zee
Ook met betrekking tot voedsel uit zee is een  
grote verandering nodig. De meeste vissoorten  
worden zwaar overbevist: er wordt zóveel gevangen 
dat sommige vissoorten dreigen te verdwijnen.  
De Nederlandse visserij is medeverantwoordelijk  
voor de structurele overbevissing in de Europese  
wateren en de verwoesting van het bodemleven. 
Vissen komen op een zeer wrede wijze aan hun einde. 
Met Europese subsidies worden ook zeeën buiten  
Europa geplunderd, zoals voor de kust van Afrika, 
met grote impact op de voedselvoorziening van de 
lokale bevolking. De grootste trawlers ter wereld  
zijn in Nederlandse handen. Bovendien vinden  
in de internationale visserij grove mensenrechten-
schendingen plaats. Viskwekerijen vormen een 
nieuwe vee-industrie. Ze lossen het probleem van de 
overbevissing niet op: veel gekweekte vissen worden 
gevoerd met vismeel dat wordt gemaakt van uit het 
wild gevangen vis. Viskwekerijen zijn niet duurzaam 
en verre van diervriendelijk. De alternatieven liggen 
voor het opvissen: de zee biedt ons veel plantaardig 
voedsel als algen en zeewier. Die plantaardige opvol-
gers maken ons gezonder, voorkomen veel dieren-
leed en geven de onderwaternatuur de kans zich te 
herstellen.
 
 ●  We zetten in op verandering: vissen, schaal- en 
schelpdieren eten is niet nodig voor de gezondheid. 
Gezonde vetzuren kunnen we halen uit algenolie 
en zeewier. Er komt een effectieve campagne om 
mensen bewust te maken van de nieuwe inzichten. 
De plantaardige optie wordt goedkoper door de btw 
af te schaffen.
●  De visserij en vis-, schaal- en schelpdierkwekerijen 
worden afgebouwd. Visserijsubsidies worden per 
direct afgeschaft.
●  Ecosystemen en vissoorten die er slecht aan toe zijn, 
krijgen de kans zich te herstellen door een totaal-  
verbod op de visserij in het gebied. Voor de kwets-
baarste soorten zoals paling, kabeljauw en tonijn 
wordt onmiddellijk een vangstverbod ingesteld.
●  Boten met destructieve visserijtechnieken komen de 
zee niet meer op. Monstertrawlers, diepzeevisserij, 
schepen die met sleepnetten de zeebodem  
verwoesten (boomkorren), worden onder  
Nederlandse vlag en in Nederlandse wateren  
verboden.
●  Pulsvisserij, een techniek waarbij vissen onder 
stroom worden gezet zodat de zeeën nog efficiënter 
kunnen worden leeggeroofd, blijft verboden.
●  Visserijakkoorden tussen de Europese Unie en  
andere landen zijn roofakkoorden en gaan van tafel 
of worden opgezegd.
 
 
 
 
 
 
 
 
 
 
 
 
 
 
 
 
 Voedsel en landbouw52 Verkiezingsprogramma Partij voor de DierenTussenstappen in de transitie
De overgang naar een duurzaam voedselsysteem is 
niet van de ene op de andere dag gerealiseerd.  
Behalve radicale keuzes die nodig zijn om de koers  
te verleggen, kennen transities een overgangsfase 
die om tussenstappen vraagt. Zolang dieren nog niet 
volledig bevrijd zijn uit de voedselketen, zal de vee-
houderij risico’s vormen voor de omgeving en liggen 
zoönosen op de loer. Zolang het gifgebruik in de 
landbouw nog niet is uitgebannen, loopt de gezond-
heid van omwonenden van bespoten akkers gevaar. 
En zolang er visserij plaatsvindt, zijn er maatregelen 
nodig om de schade voor de mariene ecosystemen 
te beperken. Kortom: we slaan de weg in naar een 
werkelijk duurzame, plantaardige toekomst én zetten 
tussenstappen om de gezondheid en het welzijn van 
mens, dier en natuur zo goed mogelijk te beschermen 
tijdens de transitie.
●  Het tijdperk van de megastallen is voorbij. Deze  
stallen zullen als eerste opgekocht worden in het 
kader van de stikstof- en klimaataanpak. Er komen 
geen nieuwe vergunningen voor de bouw van  
megastallen of de uitbreiding van bestaande vee-
houderijen.
●  Hoe minder dieren op een kluitje, hoe kleiner de 
risico’s op ziekte-uitbraken en zoönosen. Er komt 
een maximum aantal dieren per regio. Er komen 
normen voor de minimale afstand tussen stallen  
om de kans op verspreiding van dierziektes en  
de vermenging van verschillende virussen te  
verminderen. Zo wordt de kans op gevaarlijke 
virusmutaties verkleind.
●  Om de gezondheid van omwonenden te  
beschermen, komen er wettelijke normen voor de 
minimale afstand tussen stallen en woonkernen, 
scholen en kinderdagverblijven.
●  Hoe minder gesleep met dieren, hoe kleiner de kans 
op het binnenhalen of verspreiden van dierziektes 
en zoönosen. De import van levende dieren (zoals 
kalfjes) om ze in Nederlandse stallen vet te mesten, 
wordt zo snel mogelijk gestopt.  
Overige diertransporten worden beperkt tot een 
maximum van twee uur.
 
 ●  Het vogelgriepvirus is nu jaarrond aanwezig en  
vormt een enorm risico voor alle levende wezens. 
Uit onderzoek is bekend in welke gebieden in  
Nederland de kans op een uitbraak het grootst is.  
Er komt per direct een verbod op de nieuwvestiging 
of uitbreiding van bedrijven met kippen, eenden  
en kalkoenen in gebieden met veel water en in  
gebieden waar al veel pluimveebedrijven zijn. 
Daarna wordt het aantal pluimveebedrijven in deze 
gebieden teruggebracht door deze met voorrang uit 
te kopen.
●  Door zoveel varkens en kippen op een kluitje te 
houden, kleurt Nederland rood op de risicokaart 
volgens vooraanstaande virologen. Varkens kunnen 
varkensgriep, vogelgriep en humane griep oplopen 
en vermengen tot een – ook voor mensen – levens-
gevaarlijk virus dat kan leiden tot een nieuwe  
pandemie. Er komt zo snel mogelijk een goed  
systeem van monitoring van griepvirussen in de  
varkenshouderij. Er komen afstandsnormen voor  
bedrijven met varkens, kippen, eenden of  
kalkoenen.
●  Al meer dan tien jaar blijkt uit onderzoek dat  
omwonenden van geitenbedrijven binnen een straal 
van 2 kilometer vaker longontstekingen krijgen. 
Toch vinden er nog steeds staluitbreidingen plaats 
en worden er zelfs nieuwe geitenstallen gebouwd. 
Ook blijken gemeenten nog woningen te laten  
bouwen in de buurt van stallen met geiten.  
Er komt een landelijk verbod op uitbreiding en 
nieuwvestiging van geitenbedrijven. Bedrijven 
binnen 2 kilometer van woningen schakelen om 
naar plantaardige landbouw of krijgen een andere 
duurzame functie. Er komt een stelsel om het totale 
aantal geiten in Nederland te begrenzen, zoals dit 
al bestaat voor bijvoorbeeld varkens, kippen en 
koeien.
●  Er komen strikte regels om het antibioticagebruik in 
de veehouderij verder af te bouwen. De preventieve 
toediening van antibiotica stopt definitief. Er komen 
extra controles voor de sectoren waarin veel 
antibiotica worden gebruikt.
●  De sterk afgeslankte veehouderij wordt volledig 
grondgebonden. We stoppen met de import van 
veevoer, zoals soja. Export van mest is niet langer 
toegestaan en mestfraude wordt hard aangepakt. Tweede Kamerverkiezingen 2023  53●  Mestvergisters houden de intensieve veehouderij 
in stand, leveren nauwelijks energie op en zorgen 
voor stankoverlast voor omwonenden. We stoppen 
met mestvergisters. Er komen geen vergunningen 
meer voor de bouw van nieuwe mestvergisters en 
bestaande worden ingetrokken.
●  Er komt een verbod op het gestunt met vlees en 
zuivel. Kiloknallers, plofkippen en plofmelk  
verdwijnen uit de schappen. Landbouwproducten 
mogen niet onder de kostprijs worden verkocht.
●  Blijvend grasland wordt niet langer ‘gescheurd’  
(kapotgemaakt en vervolgens opnieuw ingezaaid).
●  De gezondheid van omwonenden van akker- en 
tuinbouwbedrijven gaat voor op de economische 
belangen van de telers. In de buurt van woonhuizen, 
schoolpleinen, openbare wegen, fiets- en wandel-
paden en plekken waar mensen werken, kinderen 
spelen of dieren verblijven mag niet meer met gif 
worden gespoten.
●  In pachtcontracten komen strenge voorwaarden 
voor een duurzaam bodembeheer.
●  Er komt een verbod op het gebruik van landbouwgif 
op weilanden. Waar de natuurlijke ontwikkeling van 
ecologisch waardevolle vegetatie weinig kansrijk 
is, brengen we weilanden weer tot leven met het 
inzaaien van gevarieerde, biologische en inheemse 
kruidenmengsels uit de streek.
●  Het voorzorgsbeginsel wordt leidend in het 
visserijbeleid. Dit houdt in dat we niet meer vissen 
dan onafhankelijke biologen verantwoord vinden. 
En als wetenschappelijke gegevens onvoldoende 
beschikbaar zijn, wordt er niet gevist, of er worden 
flinke veiligheidsmarges ingebouwd met 
vangstquota op een zeer laag niveau.
●  Nederland bouwt de overcapaciteit van de vissers-
vloot in hoog tempo af. De vangstcapaciteit van 
de Europese vissersvloot mag niet groter zijn dan 
de ecosystemen in de Europese wateren kunnen 
dragen.●  Er komt een strikte naleving van bestaande  
afspraken om schadelijke visserijpraktijken tegen  
te gaan. Het verbod op het dumpen van bijvangsten 
wordt streng gehandhaafd, via camera’s of toezicht 
aan boord. Vissersboten van reders die zich niet aan 
de regels houden gaan aan de ketting.
●  Bijvangsten worden fors verminderd door een 
verbod op niet-selectieve visserijmethoden.Voedsel en landbouw54 Verkiezingsprogramma Partij voor de Dieren
4 Tweede Kamerverkiezingen 2023  55Genoeg voor iedereen, 
binnen de grenzen van de planeetEcono-  
mische 
systeem-
verandering
56 Verkiezingsprogramma Partij voor de DierenEr is genoeg voor iedereen. We produceren met z’n 
allen veel meer dan we nodig hebben. Meer voedsel, 
meer spullen, meer apparaten. En allemaal bij elkaar 
hebben we meer dan genoeg geld voor alles wat be-
langrijk is. Toch moeten veel mensen kromliggen om 
de maandlasten te betalen. We werken hard, maar 
het geld verdwijnt in de zakken van grote bedrijven 
en rijke investeerders. Wat de Partij voor de Dieren 
betreft is dat geen rijkdom. Echte rijkdom is gezonde 
lucht, schoon water, meer ruimte voor natuur en tijd 
om van de natuur te genieten en met je geliefden te 
besteden. Echte rijkdom is de zekerheid dat je niet in 
armoede hoeft te leven. Echte rijkdom is een prachtig 
land en een prachtige planeet doorgeven aan onze 
kinderen en kleinkinderen. 
Er is genoeg voor iedereen. Hier en in de rest van de 
wereld. Nu en in de toekomst.De economie van groeien, groeien, groeien maakt 
ons leven allang niet meer beter. Het is een economie 
van verspilling geworden. Van wegwerpbekers, van 
telefoons die snel verouderen, van apparaten die niet 
te repareren zijn, van meubels die een verhuizing niet 
overleven, van overbodige verpakkingen en van grote 
afvalbergen.
De Aarde is rijk. Rijk aan vruchtbare bodems,  
schoon drinkwater en gezonde lucht. Maar wat doen 
we met onze rijkdom? Die verspillen we. We vliegen 
belastingvrij naar Londen, we eten asperges uit Peru 
en we bestellen kleren uit China. We stellen de helft 
van onze woonomgeving beschikbaar aan auto’s  
en ons halve land aan de stallen, grasvelden en  
veevoerakkers van de vee-industrie. Ondertussen 
maken grote bedrijven steeds hogere winsten maar 
leven steeds meer mensen in armoede.
De huidige economie blijft niet binnen de grenzen 
van de planeet en biedt voor veel mensen geen be-
staanszekerheid. Terwijl er genoeg is voor iedereen. 
Maar er is niet genoeg om nog langer met deze eco-
nomie van verspilling door te gaan. De Partij voor de 
Dieren kiest voor de zekerheid voor mensen, binnen 
de draagkracht van de planeet. Dat kan, als we de 
welvaart eerlijker verdelen en de rekening neerleggen 
waar die hoort. Bij de grootste vervuilers, die vaak 
ook de grootste portemonnee blijken te hebben. Tweede Kamerverkiezingen 2023  57Economische systeemveranderingEen groene, eerlijke economie
Het is tijd om de economie van verspilling af 
te breken en een economie van duurzaamheid  
op te bouwen. Een economie waarin we werken  
om te leven, in plaats van leven om te werken.  
Een economie waarin we tijd besteden aan elkaar, 
in plaats van aan onze smartphones. Een economie 
waarin spullen een leven lang meegaan, we groene 
asperges uit Nederland eten en een weekendje  
Londen met de trein betaalbaar is. Een groene  
economie, met genoeg voor iedereen. Ons belasting-
stelsel wordt eerlijker en groener. Grote bedrijven, 
miljonairs en vervuilers gaan meer belasting betalen. 
Werkenden betalen minder belasting en vooral  
mensen met een laag inkomen gaan er flink op 
vooruit.
●  We zorgen ervoor dat alle bedrijven gaan bijdragen 
aan de samenleving en niet meer zo makkelijk 
wegkomen met profiteren en het afwentelen van 
kosten op de samenleving. Dat doen we onder  
andere met een wettelijke zorgplicht en klimaat-
plicht voor bedrijven en door vrijwillige afspraken  
en vrijblijvende akkoorden te vervangen door regels 
en verplichtingen.
●  De winstbelasting voor grote bedrijven verhogen we 
van 25% naar ten minste 35%.
●  We heffen milieubelastingen voor grote vervuilers, 
waaronder een hogere CO2-belasting en een  
heffing op ongerecycled plastic.
● We schaffen fossiele subsidies af.
●  We ondersteunen coöperatief beheer van scholen, 
zorginstanties en woningverhuurders.
●  Bedrijven die bijdragen aan de omschakeling naar 
een duurzame economie krijgen een status als  
‘opbouwbedrijf’ toegekend. Grote vervuilers krijgen 
een status als ‘afbouwbedrijf’. Opbouwbedrijven 
geven we belastingvoordelen. Afbouwbedrijven  
kunnen we in toenemende mate zwaarder belasten.●  De overheid stuurt te veel op economische groei en 
het verhogen van de productie in Nederland door 
te kijken naar het bruto binnenlands product (bbp). 
Mede dankzij de inzet van de Partij voor de Dieren 
bestaat er inmiddels een Monitor Brede Welvaart, 
waarmee welvaart niet alleen in economische, maar 
ook in ecologische en sociaal-maatschappelijke 
termen wordt gemeten. We maken de Monitor  
Brede Welvaart leidend bij het ontwikkelen,  
uitvoeren en evalueren van beleid. Ook voeren  
we een verplichte generatietoets in om ervoor te 
zorgen dat al het beleid een positief effect heeft op 
jongeren.
●  De Rijksoverheid en lagere overheden geven het 
goede voorbeeld met honderd procent duurzame, 
eerlijke en diervriendelijke inkoop van producten. 
We eisen dit ook van semi- overheidsorganisaties.
Genoeg voor iedereen
Nederland heeft steeds meer miljonairs, de rijkste 
Nederlanders (1%) bezitten een kwart van al ons 
vermogen en grote bedrijven maken woekerwinsten. 
Als de welvaart eerlijker verdeeld wordt, hoeven er in 
Nederland geen kinderen in armoede op te groeien, 
zorgen we ervoor dat leraren, zorgmedewerkers en 
zoveel anderen fatsoenlijk betaald worden en zorgen 
we ervoor dat mensen met zware beroepen na  
maximaal veertig jaar met pensioen kunnen.  
We verdienen beter.
●  Het lage tarief van de inkomstenbelasting wordt  
verlaagd en het hoge tarief wordt verhoogd.  
Topverdieners gaan meer bijdragen aan de  
samenleving, via een derde schijf met een hoger 
tarief voor de inkomstenbelasting. Mensen met  
een hoog inkomen profiteren relatief veel van de 
basisvoorzieningen (zoals goed onderwijs en infra-  
structuur). Het is niet meer dan redelijk om van hen 
een eerlijke bijdrage te vragen.
 
 
 
 
 
 58 Verkiezingsprogramma Partij voor de Dieren●  Omdat de inflatie de bestaanszekerheid bedreigt, 
verhogen we het minimumloon naar 16 euro per uur. 
Aangezien de inflatie niet verdwenen is, hanteren 
we de vuistregel dat het minimumloon meebeweegt 
met de andere inkomens en minimaal 60% van het 
mediane inkomen in Nederland is. Uitkeringen, 
waaronder de AOW, WIA, Wajong en bijstand, 
stijgen mee.
●   Het wettelijk minimumjeugdloon brengt veel jonge 
werkenden in de financiële problemen. We schaffen 
het minimumjeugdloon af vanaf 18 jaar: volwassenen 
dienen ook een volwassen loon te krijgen.
●  Er komt een progressieve vermogensbelasting 
van 1% tot 500.000 euro oplopend tot 5% voor  
vermogens boven 5 miljoen euro. De vrijstelling 
wordt verhoogd, zodat gewaarborgd is dat mensen 
die zuinig hebben geleefd en netjes hebben  
gespaard, geen belasting hoeven te betalen voor 
hun spaarzaamheid.
●  We halen het wantrouwen uit regels voor de sociale 
zekerheid. Mensen in hetzelfde huishouden hebben 
recht op een bijstandsuitkering. We schrappen daar-
om de kostendelersnorm en partnertoets. Bijverdie-
nen wordt mogelijk voor mensen in de bijstand. We 
versoepelen het giftenbeleid voor mensen met een 
bijstandsuitkering. En we eisen geen tegenprestatie 
meer van mensen met recht op bijstand.
●  De versobering van het vangnet voor jongeren  
met een beperking (de Wajong) draaien we terug. 
De overheid regelt waar nodig een zinvolle en  
nuttige dagbesteding met zo mogelijk doorgroei-  
mogelijkheden naar een passende betaalde baan.
●  Mensen die gedeeltelijk arbeidsongeschikt  
worden, krijgen recht op een uitkering (WIA) vanaf 
15% arbeidsongeschiktheid.
●  We verlengen de kortdurende WW naar zes  
maanden.
●  We gaan mensen met hoge schulden beter en  
sneller helpen. Schuldhulp bereikt nu nog veel te 
weinig mensen. Het moet makkelijker worden om 
hulp te vragen en we maken schuldtrajecten korter, 
zodat mensen sneller verder kunnen met hun leven. 
Dat scheelt bovendien in maatschappelijke kosten.
 
 
 ●  Voedselbanken moeten overbodig worden.  
Zolang dat niet zo is ondersteunen we voedsel-  
banken, zodat iedereen die ervoor in aanmerking 
komt geholpen kan worden.
●  De lonen in het onderwijs, de zorg en andere (semi-)
publieke sectoren worden fors verhoogd.
●  Kinderopvang wordt gratis voor mensen met een 
laag inkomen. De arbeidseis, dat beide ouders 
moeten werken om in aanmerking te komen, wordt 
afgeschaft.
●  We maken ook de kinderbijslag inkomens-  
afhankelijk.
●   We investeren in de kwaliteit van de kinderopvang 
en pakken het tekort aan medewerkers aan, onder 
andere door het vak van pedagogisch medewerker 
aantrekkelijker te maken met meer professionele 
zeggenschap.
●  We maken uiteindelijk alle toeslagen overbodig. 
Hierbij geldt het uitgangspunt dat iedereen  
voldoende inkomen heeft om normaal in alle basis-
behoeften te kunnen voorzien.
●  De Partij voor de Dieren is tegen de nieuwe  
Pensioenwet, die onze pensioenen nog  
afhankelijker maakt van onzekere beurskoersen  
en de onrealistische aanname dat de economie 
oneindig kan groeien.
●  Wie heeft gewerkt in een zwaar beroep, krijgt vanaf 
65 jaar AOW.
●  We maken het mogelijk om te kiezen voor een  
lagere AOW-leeftijd in ruil voor een evenredig 
aangepaste AOW-uitkering. Mensen die pensioen 
opbouwen kunnen kiezen voor een flexibele 
pensioenleeftijd of een deeltijdpensioen.
●  De AOW-uitkering gaat omhoog. Dit pakt relatief 
gunstig uit voor gepensioneerden met een laag of 
geen aanvullend pensioen.
●  De pensioenfondsen gaan we democratiseren,  
zodat werknemers veel meer zeggenschap krijgen 
over het belonings- en provisiebeleid en over wat 
pensioenfondsen met hun geld doen.
●  We schaffen de erfbelasting af voor kleine  
erfenissen en verhogen het voor grote erfenissen. 
We passen de bedrijfsopvolgingsregeling aan om 
een einde te maken aan belastingontwijking via 
deze regeling.
  Tweede Kamerverkiezingen 2023  59●  Zelfstandigen hoeven hun sociale zekerheid niet 
langer op te geven om concurrerend te zijn. Er komt 
een publieke voorziening voor arbeidsongeschikt-
heid en pensioen voor alle zelfstandigen, waar de 
opdrachtgevers aan meebetalen.
●  Op Bonaire, Saba en Statia (Sint Eustatius) is het 
minimumloon lager dan in Nederland, terwijl de  
kosten van levensonderhoud hoger zijn. Wij willen 
een gelijkwaardig sociaal minimum met een  
fatsoenlijke regeling bij werkloosheid en arbeids-  
ongeschiktheid voor onze landgenoten in deze  
bijzondere gemeenten van Nederland.
●  Een basisinkomen kan de onderhandelingsmacht 
van werkenden ten opzichte van werkgevers  
versterken en geeft voor iedereen inkomens-  
zekerheid. Mogelijke vormen zijn een vast  
maandelijks bedrag voor iedereen, of een negatieve 
inkomstenbelasting zodat mensen met een laag of 
zonder inkomen een aanvulling krijgen van de  
Belastingdienst. We starten een pilot met  
verschillende vormen van een basisinkomen.
Zinvol werk
We verspillen veel van onze arbeidskracht.  
Aan banen waar we niet gelukkig van worden. Aan 
bazen die ons uitbuiten. Aan bedrijven die de wereld 
niet beter maar slechter maken. Terwijl we meer 
mensen nodig hebben in de zorg, de kinderopvang, 
voor het isoleren van huizen, voor een duurzame 
landbouw en zoveel meer. Ook moet er meer ruimte 
zijn voor mensen die meer vrije tijd willen, vaker met 
het gezin willen zijn, of vrijwilligerswerk willen doen.
Voor onze transformatie naar een duurzame,  
regionale economie is heel veel menskracht nodig. 
Het levert volop groene banen op waarmee je bij-
draagt aan een betere wereld, voor een fatsoenlijk 
salaris en met goede arbeidsomstandigheden. Het 
geeft werkende mensen de mogelijkheid om over te 
stappen van banen waar ze niet tevreden zijn.  
Mensen die nu werken in vervuilende sectoren  
bieden we omscholingstrajecten, coaching en andere 
vormen van persoonlijk maatwerk aan, om zo met be-
houd van inkomen de overstap te kunnen maken naar 
passend werk met meer toekomstperspectief.●  We beperken het aantal verschillende arbeids-  
contracten tot vaste en tijdelijke contracten voor  
regulier werk, het uitzendcontract om ziekte of  
grote drukte op te vangen, en het zelfstandigen-  
contract voor zzp’ers.
●  Uitzendkrachten krijgen recht op dezelfde arbeids-
voorwaarden als andere werknemers. We bestrijden 
schijnzelfstandigheid en het dwingen van  
medewerkers om zzp’er te worden.
●  We voeren een vergunningsplicht in voor  
uitzendbureaus om de wildgroei van uitzendbureaus 
met een bedenkelijke manier van werken een halt 
toe te roepen.
●  De arbeidsinspectie geven we een breder mandaat 
om zelf onderzoek te doen en te handhaven op de 
naleving van cao-lonen, discriminatie en sociale 
veiligheid. De arbeidsinspectie gaat daarbij ook 
nadrukkelijk in gesprek met medewerkers.
●  Binnen organisaties is er geen verschil in arbeids-
loon tussen personen in vergelijkbare posities.  
De genderloonkloof wordt gedicht. Voor bedrijven 
wordt een Wet Gelijke Beloning ingevoerd ter  
implementatie van de Europese wet Loon-  
transparantie. Hierbij wordt de bewijslast voor  
ongelijke beloning omgedraaid: de werkgever  
moet aantonen dat er geen sprake is van 
loondiscriminatie. Bedrijven met meer dan 100 
werknemers moeten aantonen dat er bij hen geen 
sprake is van een loonkloof.
●  Zolang er sprake is van flexwerk, richten we een 
landelijk fonds op voor de flexwerkers van platform-
bedrijven. Uit dit fonds worden de premies van  
arbeidsongeschiktheidsverzekeringen en  
pensioenen van de flexwerkers betaald. Het fonds 
wordt grotendeels door platformbedrijven gevuld  
en aangevuld door het Rijk. (Inter)nationale  
platformbedrijven die deze voorwaarden niet  
accepteren, wordt de toegang tot de Nederlandse 
markt geweigerd. Relevante wet- en regelgeving 
wordt aangepast, of indien nodig gemaakt.
●  Werkzoekenden kunnen makkelijker vrijwilligers-
werk en stages doen, ook als dat werk niet direct op 
terugkeer naar de arbeidsmarkt is gericht.  
Deze activiteiten tellen voortaan mee als zinvolle 
voorbereiding op terugkeer naar de arbeidsmarkt.
 Economische systeemverandering60 Verkiezingsprogramma Partij voor de Dieren●  De sollicitatieplicht voor 60-plussers schaffen we af. 
Het staat 60-plussers vrij vrijwilligerswerk te doen, 
voor kleinkinderen te zorgen of te mantelzorgen.  
De sollicitatieplicht voor werklozen komt te  
vervallen indien zij mantelzorg verrichten.
●  We onderzoeken hoe mensen ‘sociaal kapitaal’  
kunnen opbouwen, door het verrichten van  
maatschappelijk zinvol geachte activiteiten, dat ze 
in kunnen zetten om basisbehoeften als eten en 
woonruimte te ‘betalen’.
●  Elke werknemer verdient het recht om buiten werk -
uren zonder gevolgen offline en niet bereikbaar te 
zijn. Daarom gaan we ‘recht op onbereikbaarheid’ 
wettelijk vastleggen.
●  De verlofregeling voor ouders verruimen we:  
de bestaande verlofregeling van negen weken,  
deels betaald, wordt omgezet in drie maanden  
volledig betaald. Ouderschapsverlof voor alle  
ouders wordt mogelijk.
●  Zwangerschapsverlof en partnerverlof worden  
gelijkgetrokken, dus even lang en 100% betaald.
●  Wanneer een huisdier overlijdt, moeten werknemers 
een vrije dag kunnen opnemen om dit te verwerken.
●  We voeren betaald mantelzorgverlof en betaald 
rouwverlof in.
●  Er komt een recht op werk voor mensen met  
een arbeidsbeperking en een nieuw type sociale 
werkvoorziening die zorgt voor betekenisvol werk 
dicht bij huis, met voldoende begeleiding en een 
volwaardig inkomen. We zorgen ervoor dat  
gemeenten niet hoeven te bezuinigen op sociaal 
werk en kunnen zorgen voor kwaliteit en  
continuïteit. Er komt ook aandacht voor neuro-  
diversiteit op de werkvloer en het geschikt maken 
van de werkvloer voor neurodivergente mensen.
●  Sterke vakbonden zijn belangrijk om uitbuiting van 
werkenden te voorkomen. Daarom verbieden we 
dat bedrijven onafhankelijke vakbonden aan de kant 
schuiven in ruil voor een schijnvakbond die door 
het bedrijf zelf is opgericht. Alleen onafhankelijke 
vakbonden mogen een cao afsluiten.
 
 
 
 
 ●  In grote bedrijven krijgen werknemers meer  
zeggenschap over belangrijke beslissingen, zoals 
fusies, het opkopen van eigen aandelen, overnames, 
reorganisaties en de verdeling van de winst.  
De positie van werknemers in de ondernemingsraad 
wordt versterkt.
●  De wet erkent sekswerk als werk. Sekswerkers  
hebben dezelfde rechten als andere mensen en 
mogen niet gediscrimineerd worden op basis van 
hun werk.
Stop de uitbuiting van arbeidsmigranten
De Partij voor de Dieren wil de positie van arbeids-  
migranten fors versterken. Tegelijkertijd moet  
Nederland veel minder afhankelijk worden van 
buitenlandse werknemers. De werk- en leef-  
omstandigheden van een groot deel van de arbeids-
migranten zijn schrijnend. Mensen worden hierheen 
gehaald om het vuile werk op te knappen voor de BV 
Nederland. Arbeidsmigranten doen zwaar en  
gevaarlijk werk, hebben onzekere contracten,  
betalen hoge huren en werken voor een laag loon. 
Ze missen voor lange tijd hun familie. Vaak worden 
arbeidsmigranten tegen elkaar of tegen Nederlandse 
werknemers uitgespeeld. Huisvesting wordt  
regelmatig nog direct gekoppeld aan werk. Wanneer  
arbeidsmigranten hun baan verliezen, verliezen ze 
vaak ook hun woning. En niet alleen voor de dieren 
zijn slachthuizen een hel. Terwijl Nederland wegkijkt 
van wat er in slachthuizen gebeurt, hebben veel ar-
beidsmigranten geen andere keuze dan dit verschrik -
kelijke werk te doen. Uitbuiting in slachthuizen en in 
andere sectoren is aan de orde van de dag. Dat moet 
stoppen.
●  Arbeidsmigranten en Nederlandse werkenden  
worden niet langer tegen elkaar uitgespeeld.  
Gelijk loon en gelijke rechten voor gelijk werk, 
wordt de norm.
●  We stoppen met subsidies en belastingvoordelen 
om werknemers naar Nederland te halen, zoals de 
expatregeling.
 
 
  Tweede Kamerverkiezingen 2023  61●  Arbeidsmigranten gaan we beter beschermen 
tegen uitbuiting, met strenge eisen aan woningen, 
waaronder het recht op een slaapkamer die ze niet 
hoeven te delen.
●  Commerciële bedrijven mogen niet langer zowel 
werkgever als huisbaas zijn van arbeidsmigranten.
●  Er moet een onderzoek komen tot herinvoering van 
tewerkstellingsvergunningen voor werknemers van 
binnen de Europese Economische Ruimte (EER).  
Dit systeem bestaat nu al voor werknemers van  
buiten de EER. Nederland gaat zich hier in Europa 
hard voor maken.
●  Slachthuizen behoren tot de grootste uitbuiters  
van kwetsbare arbeidsmigranten van Nederland. 
Daarom moet de arbeidsinspectie meer prioriteit 
geven aan de controle van slachthuizen.
Geld voor een betere wereld
Er is genoeg geld voor iedereen. Er is genoeg geld  
om de transformatie naar een duurzame economie  
te betalen, om een einde te maken aan armoede 
en om de lonen flink te verhogen, om de woningen 
die nodig zijn te bouwen voor een betaalbare prijs  
en nog zoveel meer. Maar de mensen die het voor  
het zeggen hebben over een groot deel van dat  
geld, bankiers, investeerders, miljardairs en  
multinationals, geven het alleen uit als ze er  
uiteindelijk nog meer van terugkrijgen. Voor veel van 
hen is het nooit genoeg. Er wordt gegokt met ons 
geld, ons pensioen, onze samenleving en onze  
planeet en daar moeten we een einde aan maken.
●  We splitsen banken op in nutsbanken voor beta-
lingsverkeer, spaargeld en lokale kredietverlening, 
en zakenbanken. In het geval van een crisis kunnen 
we zo het geld van gewone mensen beschermen en 
hoeven roekeloze zakenbanken niet gered te wor-
den met belastinggeld.
●  De Volksbank wordt niet verkocht aan de markt 
en krijgt een maatschappelijke missie zonder  
winstoogmerk.
●  We verhogen de kapitaalbuffers van Nederlandse 
banken. Daardoor zijn banken beter bestand tegen 
schokken en crises.
 ●  Er komt in Europees verband een bankenbelasting 
en een belasting op financiële transacties tussen 
financiële instellingen.
●  Elke werknemer verdient het recht om buiten werk -
uren zonder gevolgen offline en niet bereikbaar te 
zijn. Daarom gaan we ‘recht op onbereikbaarheid’ 
wettelijk vastleggen.
●  We gaan geduldig kapitaal (geld dat geïnvesteerd 
wordt in sectoren die minder snel rendement  
opleveren) fiscaal aantrekkelijker maken.
●  Overheden en uitvoeringsorganisaties stappen 
uiterlijk in 2027 over op bankieren bij een duurzame 
bank.
●  Er komt een klimaatplicht voor banken en  
andere financiële instellingen voor al hun  
activiteiten in de hele keten, als onderdeel van hun 
verantwoordelijkheid voor integere bedrijfsvoering. 
De Nederlandse Bank en de AFM houden hier  
toezicht op.
●  Als vervuilende bedrijven failliet gaan, dan blijft er 
in de praktijk geen geld over voor het herstellen of 
vergoeden van milieuschade voor omwonenden of 
werknemers. Daarom krijgen slachtoffers van de 
milieuschade voorrang in de rij van schuldeisers bij 
faillissementen.
●  We perken de positie van banken in het geldstelsel 
in. Daarbij maken we gebruik van de inzichten van 
het rapport Geld en schuld: De publieke rol van 
banken van de Wetenschappelijke Raad voor het 
Regeringsbeleid uit 2019.
●  Zolang de invloed van de commerciële banken  
bij de uitrol van de digitale euro niet wordt terug-  
gedrongen én zolang geen gezonde, democratische, 
Europa-brede discussie komt over de relevante  
onderwerpen zoals privacy en programmeerbaar-
heid van de valuta wordt de digitale euro niet  
ingevoerd.
●  We maken een einde aan bonussen in de financiële 
sector, omdat die roekeloos gedrag kunnen  
stimuleren met mogelijk grote maatschappelijke  
gevolgen. Het toezicht op bonusbeleid wordt 
strenger.
●  We waarborgen de toegang tot contant geld en  
verminderen de afname van contant geld dat in 
omloop is.
 Economische systeemverandering62 Verkiezingsprogramma Partij voor de Dieren●  Pensioenfondsen en verzekeraars moeten zich zo 
snel mogelijk, maar uiterlijk in 2025, volledig terug-
trekken uit de fossiele industrie, de vee-industrie,  
de wapenindustrie en de fastfoodindustrie.
●  Werknemers krijgen de mogelijkheid hun pensioen 
onder te brengen bij een groen investeringsfonds als 
dat bij hun huidige pensioenfonds niet mogelijk is.
 
 
 
 
 
 
 ●  Belastingparadijs Nederland sluit zijn deuren.  
We maken een einde aan belastingontwijking door 
multinationals via ons land. Alle deals (tax rulings) 
met bedrijven worden openbaar. We dringen erop 
aan dat andere belastingparadijzen hetzelfde doen.
 
5 Tweede Kamerverkiezingen 2023  63
564 Verkiezingsprogramma Partij voor de DierenVoorkomen is beter dan genezenZorg voor
iedereen
 Tweede Kamerverkiezingen 2023  65Er is weinig zo waardevol als een goede gezondheid. 
De coronacrisis heeft laten zien dat een gezonde 
omgang met dieren en de natuur letterlijk van levens-
belang is, juist ook voor de mens. De dreiging van 
een nieuwe pandemie is niet verdwenen. Door de 
enorme veehouderij vormen de vogelgriep en andere 
zoönosen een reëel gevaar voor de volksgezond-
heid. Nederland zit op een tikkende tijdbom. Ook op 
andere terreinen negeert de Nederlandse overheid 
haar grondwettelijke plicht om de volksgezondheid 
te beschermen, bijvoorbeeld door ziekmakers als de 
intensieve vee-industrie en bedrijven als Tata Steel  
en McDonald’s de hand boven het hoofd te houden.  
De Partij voor de Dieren wil dat de overheid de  
volksgezondheid weer op één zet.
Voorkomen is beter dan genezen. Preventie moet het 
uitgangspunt en niet het sluitstuk worden van volks-
gezondheidsbeleid. Dat betekent eerst en vooral dat 
de overheid de grote ziekmakers een halt toeroept.Iedereen wil een gezond en vitaal leven leiden.  
Voor de Partij voor de Dieren is het cruciaal dat we 
veel meer doen om ziektes te voorkomen en het 
collectieve welzijn te vergroten. We gaan dus voluit 
inzetten op preventie. Daar zijn fundamentele 
keuzes voor nodig. We gaan bedrijven en sectoren 
aanpakken die onze leefomgeving en ons voedsel 
ongezond maken ten gunste van hun verdienmodel, 
in plaats van mensen de schuld te geven van een 
ongezonde leefstijl. We gaan de kans op het ontstaan 
van een nieuwe pandemie fors verkleinen met een 
gezonde landbouw met veel minder dieren. We gaan 
de gezondheid van omwonenden van veehouderijen 
en de vervuilende industrie eindelijk op één zetten. 
En we gaan voor een omgeving zorgen waarin gezond 
eten wordt gestimuleerd. Het recht op een gezonde 
leefomgeving gaat boven financiële bedrijfsbelangen.
Gezondheid moet de hoeksteen worden van al het 
beleid.
Iedereen heeft recht op liefdevolle zorg. Maar er 
is toenemende ongelijkheid in welzijn en gezond-
heid. Mensen die leven met geldzorgen, schulden of 
armoede hebben vaker stress, diabetes en hart- en 
vaatziektes. Het is niet rechtvaardig dat iemands  
gezondheid grotendeels bepaald wordt door het  
gezin of de wijk waarin diegene opgroeit. De Partij 
voor de Dieren wil een stabiele basis voor iedereen in 
de samenleving en de gezondheidskloof verkleinen.
Er komt een eerlijke verdeling van de lasten en  
een einde aan het dominante marktdenken in de  
zorg. Mensen met meerdere chronische ziektes  
betalen op dit moment relatief veel zorgkosten.  
Dat moet eerlijker! De zorg is geen markt, maar een 
basisvoorziening. Het zorgbudget moet bovendien  
op de goede plaats terechtkomen: niet bij managers 
en investeerders, maar bij de zorgprofessional.  
We zorgen ervoor dat de mensen die in de zorg  
werken een eerlijk loon krijgen en meer inspraak 
krijgen over hun werkzaamheden.
 
 
 
 Zorg voor iedereen66 Verkiezingsprogramma Partij voor de DierenVerklein de kans op een volgende pandemie
De coronapandemie heeft de wereld laten  
kennismaken met zoönosen: infectieziektes die over-
springen van dier op mens. Ook het vogelgriepvirus 
is een groeiende bedreiging voor mensen. Weten-
schappers waarschuwen al langer: 75% van de nieu-
we infectieziektes die de gezondheid van de mens 
bedreigen, betreft zoönosen. Nederland is het meest 
veedichte land van de wereld. Het houden  
van zoveel dieren op elkaar vormt een groot risico  
op het ontstaan en het verspreiden van zoönosen.  
De twee grote Europese uitbraken van zoönosen in 
de afgelopen twintig jaar vonden allebei plaats in 
Nederland: de vogelgriepuitbraak in 2003, en de 
Q-koortsepidemie tussen 2007 en 2010, waarbij  
omwonenden van geitenstallen overleden of ernstig 
chronisch ziek werden. Toch waarschuwen  
wetenschappers nog altijd dat er onvoldoende  
gebeurt om de kans op een nieuwe zoönose-uitbraak 
te verkleinen. De volksgezondheid lijkt in de praktijk 
nog altijd niet voorop te staan. En in 2020 was  
Nederland het eerste land ter wereld waar COVID-19 
ook uitbrak in de vee- industrie (in de nertsenfokkerij) 
en waar het virus vervolgens van mens op nerts en 
van nerts op mens sprong. 
Zolang we zoveel dieren op een kluitje houden, blijft 
de Nederlandse veehouderij een tikkende tijdbom 
voor een zoönose-uitbraak. De Partij voor de Dieren 
waarschuwt hier al voor sinds 2006. Door onderzoek 
weten we dat we slechts vijf mutaties verwijderd zijn 
van een aanpassing van het vogelgriepvirus waar-
door het van mens op mens overdraagbaar wordt en 
dan mogelijk tientallen malen dodelijker zal zijn dan 
COVID-19.
●  Het totale aantal dieren dat in de Nederlandse 
veehouderij wordt gefokt en gedood krimpt met 
minstens 75% in de komende twee jaar. Er komen  
afstandsnormen, waardoor virussen zich minder snel 
verspreiden en omwonenden minder gezondheids-  
risico’s lopen. Diertransporten mogen maximaal 
twee uur duren om het risico op het ontstaan  
en verspreiden  van  zoönosen  zo klein  mogelijk   
te maken.●  Dieren die diep in de bossen leven, komen door 
massale ontbossing plots in aanraking met mensen, 
waarbij onbekende ziektes overgedragen kunnen 
worden. Nederland stopt met het importeren van 
producten waar grootschalige ontbossing voor 
wordt gepleegd.
●  De verandering van het klimaat en de  
biodiversiteitscrisis brengen de wereld uit balans. 
Zoönosen en de snelle verspreiding ervan behoren 
tot de vele symptomen. Door het veranderende 
klimaat verspreiden exotische ziektes zich ook  
via bijvoorbeeld insecten sneller over de wereld. In 
het belang van onze eigen gezondheid zetten we 
alles op alles om de opwarming van de Aarde te  
beperken tot maximaal 1,5 graad Celsius, en 
stoppen we de verwoesting van de natuur.
●  Ook dieren uit het wild kunnen onbekende ziektes 
bij zich dragen. Nederland is een spil in de handel  
in exotische dieren. De aanpak van deze malafide 
handel op bijvoorbeeld Schiphol en in de  
Rotterdamse haven krijgt prioriteit.
●  Nederland deelt internationaal actief kennis om  
de preventie- en zorginfrastructuur wereldwijd  
te verbeteren.
●  Er komt voldoende capaciteit en expertise bij de 
ministeries van Volksgezondheid en Landbouw  
op het dossier zoönosen. Het ministerie van  
Volksgezondheid heeft altijd de regie over de  
preventie en bestrijding van dierziektes die over 
kunnen springen op mensen en krijgt de  
mogelijkheid om hier uit voorzorg in te grijpen.  
Het voorzorgsprincipe komt voorop te staan en 
wordt wettelijk verankerd.
Een gezonde leefomgeving
Op dit moment gaan bedrijfsbelangen te vaak voor 
de gezondheid van omwonenden. De Partij voor de 
Dieren draait het om. Er is geen recht op vervuiling, 
wel op een gezonde leefomgeving. Of het nu gaat  
om een groene wijk, schone lucht of bescherming 
tegen de vervuilende industrie; gezondheid moet  
het uitgangspunt zijn in al het beleid (health in all 
policies).
 
  Tweede Kamerverkiezingen 2023  67Zorg voor iedereen
●  Om de gezondheid van omwonenden te  
beschermen, komen er wettelijke normen voor de 
minimale afstand tussen veestallen en woonkernen, 
scholen en kinderdagverblijven.
●  Mensen die binnen een straal van 2 kilometer  
van een bedrijf met geiten wonen, krijgen vaker 
longontstekingen. Dit gaat om 1,7 miljoen mensen. 
Dit is al meer dan tien jaar bekend. Toch vinden er 
nog steeds staluitbreidingen plaats en worden er 
zelfs nieuwe geitenstallen gebouwd. Er komt dan 
ook een landelijk verbod op uitbreiding en nieuw -
vestiging van geitenbedrijven.
●  Verschillende soorten landbouwgif worden in 
verband gebracht met de ziekte van Parkinson en 
kanker. We maken de land- en tuinbouw gifvrij en 
beschermen daarmee de gezondheid van boeren, 
omwonenden en consumenten.
●  Stankoverlast schaadt de gezondheid: onder  
andere longproblemen, benauwdheid en slapeloos-
heid. Waar omwonenden te maken hebben met 
stankoverlast van veehouderijen, worden die  
bedrijven (tegen een eerlijke vergoeding)  
uitgekocht. Er komen scherpe regels om  
toekomstige stankoverlast te voorkomen.
●  Er wordt direct opgetreden tegen de ziekmakende 
vervuiling van Tata Steel, om een nog grotere  
ramp voor de omwonenden, natuur en milieu te 
voorkomen. De vergunningen van de meest  
vervuilende onderdelen van Tata Steel worden per 
direct ingetrokken.
●  Er komt een totaalverbod op de toepassing en het 
gebruik van schadelijke PFAS. Bedrijven mogen 
geen PFAS uitstoten naar de lucht of lozen in het 
water. We dwingen Chemours tot zo snel mogelijk 
nul uit de pijp.
●  De huidige én voorgenomen nieuwe EU-normen 
voor luchtkwaliteit zijn niet voldoende om onze  
gezondheid op korte termijn te beschermen.  
Daarom worden de strenge WHO- luchtkwaliteit-
snormen wettelijk vereist in 2030. Gesjoemel met 
milieunormen pakken we hard aan.
●  Door stadscentra alleen toegankelijk te maken voor 
bestemmingsverkeer maken we de lucht schoner. 
Gebieden waar zelfs de EU-normen voor lucht-  
kwaliteit niet worden gehaald krijgen prioriteit.
 ●  Bij het stoken van hout komen verschillende  
schadelijke, vaak kankerverwekkende, stoffen vrij 
die slecht zijn voor het milieu, de volksgezondheid 
en het klimaat. De hoge uitstoot van fijnstof kan 
ernstige gezondheidsklachten bij kinderen, ouderen 
en longpatiënten veroorzaken. Er komt daarom een 
uitfasering van houtstook. Tot die tijd komt er een 
landelijke norm voor de eisen aan houtstook  
waar ook op gehandhaafd wordt. Bij ongunstige 
weersomstandigheden, bijvoorbeeld als het mistig 
of windstil is, wordt houtstook niet toegestaan.
●  Elke gemeente moet voldoen aan de norm van  
minstens 50 m2 kwalitatief groen per inwoner.
Gezond eten wordt makkelijker
Voeding met minder zout, suiker en vet is gezonder 
voor iedereen. Toch is er nog steeds een overdaad 
aan fastfood en ultrabewerkt voedsel. Voor gezond, 
biologisch en onbewerkt voedsel moet vaak meer 
betaald worden en het is moeilijker te vinden.  
De frisdrank- en fastfoodindustrie besteedt enorm 
veel geld aan reclames voor ongezond voedsel.  
Zij verdienen zo grof geld aan het ziek maken van 
mensen. Daar maken we een einde aan. Als de  
overheid gericht beleid inzet op gezonde voeding, 
dan komt dit voor iedereen binnen handbereik. We 
gaan onze voedselomgeving daarom weer gezond 
maken en gezondheidsverschillen verkleinen. Het 
mag niet zo zijn dat mensen met een krappere beurs 
eerder ziek worden.
●  Ultrabewerkt voedsel wordt aangepakt: wettelijke 
normen zorgen ervoor dat we minder zout, suiker  
en vet eten.
●  We werken toe naar alleen nog reclame voor  
gezonde producten. Tot die tijd is in ieder geval 
kindermarketing voor producten met te veel suiker, 
zout of vet verboden: geen reclame voor (en óp) 
snoep en fastfood die gericht is op kinderen onder 
de 18 jaar. Hierbij hebben we ook aandacht voor 
nieuwe vormen van marketing, zoals via influencers 
en vlogs.
 
 
 68 Verkiezingsprogramma Partij voor de Dieren●  We beperken het aantal nieuwe vestigingen  
van fastfoodketens en snackbars. Daarom zal 
bijvoorbeeld in een nieuwe wet aan gemeenten de 
bevoegdheid worden gegeven om op grond van 
gezondheid (en niet alleen op basis van ruimtelijke 
argumenten), ongezonde voedselaanbieders te  
kunnen weren. In elk geval in de nabijheid van  
scholen, maar ook elders in de publieke ruimte.
●  Ongezond eten wordt hoger belast bij de fabrikant, 
bijvoorbeeld door een slimme suikertaks. In andere 
landen zorgde dit er al voor dat fabrikanten minder 
suiker aan hun frisdranken toevoegen.
●  Het huidige preventieakkoord is een  
convenant waaraan de voedingsindustrie heeft 
meegeschreven, met als gevolg dat er te weinig 
verandert. Gezondheidsdoelen worden wettelijk 
verankerd, zodat het behalen ervan niet meer  
vrijblijvend is. Aan de hand van deze doelen kan 
bekeken worden of extra (preventie)beleid nodig is 
én of ander beleid een verslechtering van de  
gezondheid veroorzaakt.
●  Door geen btw te heffen op alle groenten, fruit, 
noten, granen en peulvruchten, maken we gezond 
eten weer betaalbaar en aantrekkelijker.
●  Alle kinderen kunnen op school, de voorschoolse 
opvang of het kinderdagverblijf gezond ontbijten  
of lunchen. Net als in veel andere landen,  
starten scholen met het aanbieden van gezonde 
maaltijden, met 100% biologische en plantaardige 
inkoop. Er worden ook uitsluitend gezonde  
tussendoortjes gegeven en geen suikerrijke dranken 
geschonken. Biologisch en lokaal geteeld schoolfruit 
nemen de plek in van frisdrankmachines en snoep-
automaten.
●  Er wordt ruimte gemaakt voor buurtmoestuinen.  
Zo brengen we mensen weer rechtstreeks in contact 
met voedsel, buurtgenoten en de natuur.
●  Niet de best betalende multinational, maar gezonde 
producten krijgen een prominente plek in het  
supermarktschap.
●  De huidige Nederlandse lunchcultuur biedt ruimte 
voor meer groente- en fruitconsumptie. We gaan 
bedrijfskantines aanmoedigen gezonde maaltijden 
aan te bieden door bijvoorbeeld een fiscale  
vrijstelling.
 ●  Ziekenhuizen en andere zorginstellingen serveren 
gezonde, plantaardige en biologische voeding.  
Tot die tijd wordt minimaal één volwaardige  
plantaardige optie op het menu aangeboden.  
Patiënten en bewoners kunnen altijd vers fruit  
krijgen.
Geestelijk gezond en minder stress
Gezondheid gaat niet alleen over lichamelijke, maar 
ook over mentale gezondheid. Door onze omgeving 
zo in te richten dat we echt tot rust komen, maken 
we onze psychische gezondheid sterker. In plaats van 
steeds meer werkdruk en ‘aan’ staan maken we plaats 
voor rust en zorg voor elkaar.
●  Groen doet goed. Een leefomgeving met natuur 
zorgt voor minder stress. Een bezoek aan natuur 
vermindert pijn en negatieve emoties en moet  
dus voor iedereen toegankelijk zijn. Natuur geeft 
energie en nodigt uit tot bewegen. We gaan  
woonwijken en steden flink vergroenen. Natuur-
speelplaatsen komen op bereikbare afstand voor 
ieder kind.
●  Een goede mentale gezondheid begint op school. 
Tijdens lessen wordt aandacht besteed aan de druk 
die sociale media kunnen creëren om er op een 
bepaalde manier uit te zien, bepaalde kleding te 
dragen of de juiste feestjes te bezoeken. Er is volop 
aandacht voor pesten en hier wordt actief tegen 
opgetreden op bijvoorbeeld scholen, kinderdag-  
verblijven en op sportclubs.
●   Er komt een breed plan van aanpak voor psychische 
gezondheid waarbij naast zorgprofessionals ook het 
onderwijs, werkgevers- en werknemersorganisaties 
betrokken worden.
●  Een integrale aanpak voor suïcidepreventie (in 
onderwijs, zorg en op sociaal-economisch terrein) is 
nodig om het aantal zelfdodingen terug te dringen. 
Suïcidepreventie wordt daarnaast wettelijk geborgd. 
Daarbij komt extra aandacht voor neurodivergente 
en LHBTIQA+-personen.
 
 
 
  Tweede Kamerverkiezingen 2023  69●  Mensen die geestelijke gezondheidszorg nodig  
hebben, staan soms jarenlang op wachtlijsten  
en krijgen daardoor niet bijtijds goede hulp.  
Wachtlijsten en wachttijden in de GGZ dringen  
we terug door te investeren in genoeg (vergoede) 
omscholings- en opleidingsmogelijkheden,  
vermindering van administratieve lasten, en  
vermindering van kosten door professionals te 
stimuleren in loondienst te gaan. Tot het zover is 
zorgen we voor voldoende overbruggingszorg en 
meer (tijdelijke) opnameplaatsen. De GGZ wordt 
onderdeel van de zorg in elke buurt.
●  Neurodiversiteit krijgt een plek in opleidingen van 
GGZ-hulpverleners. Daarmee komt meer aandacht 
voor de verschillende manieren waarop het brein 
van mensen werkt, bijvoorbeeld als het gaat om 
communicatie en het omgaan met en het verwerken 
van prikkels en informatie.
Voorkomen is beter dan genezen
Wanneer mensen met psychische of fysieke  
klachten snel bij een arts of therapeut terechtkunnen, 
voorkomt dat erger. De eerstelijnszorg, zoals huis-  
artsen, is cruciaal om ziektes vroeg op te sporen.  
Dit zorgt ervoor dat er later geen zware medicijnen of 
operaties nodig zijn. Zorgverleners moeten de ruimte 
krijgen om hun werk goed te doen, zonder dat ze  
onnodig veel moeten registreren of handelingen 
moeten verrichten waarvan ze weten dat ze weinig 
toevoegen voor de patiënt.
●  We gaan leefstijlinterventies goed toetsen op  
effectiviteit en er meer aandacht aan geven in de 
opleiding van artsen en andere zorgverleners.  
Dankzij leefstijlinterventies, waarbij patiënten  
geadviseerd worden over bijvoorbeeld voeding  
en beweging, kunnen tussen de 30% en 40% van  
de diabetes type 2-patiënten naar verwachting 
medicijnvrij worden en kunnen ook andere ziektes 
worden voorkomen.
 
 
 
 
 ●  De huidige door zorgverzekeraars beperkte  
budgetten zorgen ervoor dat huisartsen vaak geen 
leefstijlinterventies kunnen geven. Huisartsen 
moeten leefstijladvies volledig kunnen declareren. 
Uit angst voor hoge rekeningen blijven mensen weg 
bij de tandarts, terwijl dat op den duur leidt tot veel 
duurdere behandelingen. Mondzorg komt weer 
terug in het basispakket.
●  Huisartsenpraktijken blijven voor iedereen goed  
bereikbaar. We grijpen in wanneer absurde huur-
prijzen ertoe leiden dat huisartsen verdwijnen uit 
stadscentra en gewilde wijken. Ook grijpen we in 
wanneer commerciële partijen huisartsenpraktijken 
opkopen waardoor de zorg niet gegarandeerd kan 
worden.
●  Minder patiënten per huisarts geeft de huisarts 
ruimte om langere consulten in te plannen zodat 
patiënten echt gehoord kunnen worden.  
We zorgen dat de normpraktijk (het aantal patiënten 
per huisarts) wordt verlaagd.
●  Vergoeding voor anticonceptiemiddelen komt voor 
alle leeftijden terug in het basispakket.
●  Het hiv-preventiemiddel PrEP wordt toegankelijk 
en vergoed voor mensen met een hoog risico op 
hiv-besmetting.
●  Sociaal werk wordt voldoende ondersteund door 
de overheid en meer geïntegreerd in het overige 
zorgaanbod: waar sociaal werkers psychosociale 
klachten op tijd herkennen, kunnen ergere  
problemen voorkomen worden.
●  Bij het geven van borstvoeding is goede  
begeleiding en hulp van lactatiedeskundigen  
belangrijk. Dit hoort in het basispakket. Werkgevers 
zorgen voor kolfruimtes en hier komt voldoende  
toezicht op. Meer onderzoek vindt plaats naar 
kunstvoeding zonder koemelk.
●  Er komt uitgebreide overheidscommunicatie over 
vaccinatie. Er komt geen vaccinatieplicht, ook geen 
indirecte.
●  We lichten jongeren al op jonge leeftijd meer en 
beter voor over de schadelijke effecten van alcohol 
en blijven streng handhaven op de leeftijdsgrens  
van 18 jaar. Reclames voor alcohol worden  
verboden. ‘Mengformules’ zoals een wijntje bij de 
kapper blijven niet toegestaan.
 Zorg voor iedereen70 Verkiezingsprogramma Partij voor de Dieren●  We werken toe naar een rookvrije generatie.  
De verkoop van (e-)sigaretten en andere tabaks-  
producten wordt vergunningplichtig en kan alleen 
nog in tabakszaken. De prijzen worden substantieel 
verhoogd.
●  Sporten en bewegen nemen in onze samenleving 
een belangrijke plaats in. Sporten bevordert onze 
fysieke en geestelijke gezondheid en draagt bij  
aan zelfredzaamheid, zoals bij zwemmen. Sport 
heeft ook een maatschappelijke functie en sport-
verenigingen spelen daarbij een belangrijke rol. 
Sporten in verenigingsverband moet voor iedereen 
mogelijk zijn. In elke wijk wordt ruimte gemaakt 
voor sportvoorzieningen voor jongeren, zoals  
openbare voetbal- en basketbalveldjes en  
skateparken. Op jongerencentra wordt niet langer 
bezuinigd. Sportkantines worden gestimuleerd om 
voornamelijk gezond eten en drinken aan te bieden.
●  De overheid zorgt voor goede voorlichting over 
het gebruik van (synthetische) drugs. Jongeren en 
volwassenen worden indringend voorgelicht over de 
impact van (synthetische) drugs op hun gezondheid, 
het milieu en criminaliteit. Er komen geen nieuwe 
coffeeshops in de buurt van scholen.
●  Krimp van de veehouderij verbetert de voedsel-  
veiligheid. Door een vermindering van het  
antibioticagebruik, het vooropstellen van dieren-  
welzijn en diergezondheid in de veehouderij,  
en striktere controles in slachthuizen verminderen 
we het risico op multiresistente bacteriën en  
salmonella.
Meer zorg, minder markt
Zorgmedewerkers die met passie en voldoende tijd 
zorg kunnen geven aan mensen: dat is ons ideaal. 
Daar zijn niet alleen patiënten bij gebaat, het houdt 
de medewerkers ook enthousiast voor hun vak. Een 
aangename werkomgeving voor zorgmedewerkers is 
er een waarin zorgmedewerkers meer invloed hebben 
op hun werk en zij de patiënten kunnen bieden wat 
nodig is. Papieren invullen of veel bezig zijn met het 
declareren van de zorg is tijd die niet aan patiënten 
kan worden besteed.
 
 Meer aandacht, inclusieve zorg en keuzevrijheid  
voor patiënten leidt tot kwalitatief betere zorg.  
Daarom gaan we ook inzetten op kleinschalige en 
regionaal gespreide basiszorg en houden we fusies 
tot megaziekenhuizen tegen. Passende zorg blijft zo 
voor iedereen bereikbaar.
De zorg dient weer te draaien om samenwerking ten 
dienste van de patiënt, in plaats van om onderlinge 
concurrentie. Zo houden we de zorg voor iedereen 
toegankelijk. Sinds 2006 wordt medische en mentale 
zorg vergoed per handeling in plaats van wat voor 
de patiënt het beste is. Betaling per handeling maakt 
het aantrekkelijk om vooral dure medische ingrepen 
te doen. Dat maakt de medische zorg in Nederland 
uiteindelijk duurder, wat vervolgens weer leidt tot 
bezuinigingen. Deze bezuinigingen raken vooral 
mensen die lang op een wachtlijst staan. Daardoor is 
de zorg niet beschikbaar voor iedereen die het nodig 
heeft, of gaat de kwaliteit achteruit. De vermarkting 
van de zorg is de toegankelijkheid en kwaliteit van 
zorg daarmee niet ten goede gekomen. Essentiële 
zorg, zoals ouderenzorg of huisartsenzorg, moet niet 
langer over marktwerking gaan. In plaats daarvan  
organiseren we deze zorg als een basisvoorziening, 
die lokaal binnen gemeenten georganiseerd wordt.
●  We investeren flink in zorgverleners: ruimte voor 
(bij)scholing en goede arbeidsvoorwaarden zijn  
vanzelfsprekend. De salarissen gaan omhoog.  
Zorgmedewerkers krijgen meer te zeggen over  
de inhoud van hun werk en werkroosters. Zo wordt 
het ook voor jongeren aantrekkelijker om een baan 
in de zorg te kiezen én er ook te blijven. Medisch 
specialisten komen in loondienst.
●  Absurde beloningen, winstuitkeringen en bonus-
sen aan de top van de zorg schaffen we meteen af. 
Managementlagen worden ingekrompen waar dat 
kan, en het vrijgekomen budget wordt geïnvesteerd 
in mensen die zorg verlenen.
●  Marktwerking heeft geleid tot geldverspilling,  
terwijl de financiering van de zorg onder druk staat. 
Er komt een taskforce om verspilling in de zorg op 
alle fronten tegen te gaan en perverse prikkels af  
te schaffen.
  Tweede Kamerverkiezingen 2023  71●  Er komt meer capaciteit in de zorg. Meer IC-  
bedden, apparatuur, en vooral meer personeel  
zorgen voor een algeheel betere zorg en kunnen  
een eventuele ziekte-uitbraak beter opvangen.  
We leggen een voorraad cruciale medicijnen en 
hulpmiddelen aan. Essentiële (hulp)middelen  
worden voortaan in Europa geproduceerd.
●  Regionale ziekenhuizen blijven overeind en worden 
niet meer opgeslokt door fusies. Zo is goede zorg 
bereikbaar voor iedereen. Elk streekziekenhuis  
beschikt over een verloskamer, zodat alle 
aanstaande ouders tijdig een ziekenhuis kunnen  
bereiken. Alleen complexe zorg wordt onder-  
gebracht bij gespecialiseerde ziekenhuizen.
●  De specialisering binnen ziekenhuizen is vaak te ver 
doorgeslagen. We zorgen voor meer generalistische 
ziekenhuisartsen en spoedeisendehulpartsen, die 
de hele patiënt zien. De patiënt als geheel zien, in 
plaats van per orgaan, komt veel meer centraal te 
staan in medische opleidingen. We ondersteunen 
het doel om de opleidingen veel generalistischer in 
te steken.
●  Om veel te hoge medicijnprijzen te voorkomen, 
wordt de opbouw van medicijnprijzen openbaar  
en waar mogelijk worden goedkopere, merkloze 
medicijnen gebruikt. Een monopolie op een  
medicijn mag geen belemmering vormen voor de 
toegankelijkheid ervan.
●  Zorg vanuit de Wet maatschappelijke ondersteuning 
(Wmo) en zorg voor mensen met een beperking 
(vanuit de Wet langdurige zorg) wordt bij voorkeur 
kleinschalig aangeboden en is in elke gemeente 
gelijkwaardig: welke zorg je kan ontvangen, mag 
niet afhangen van de gemeente waarin je woont. 
Wmo-zorgverleners worden beter ondersteund  
en betaald.
●  Zorg die kwetsbare ouderen thuis nodig  
hebben wordt voortaan niet vanuit drie wetten en 
financieringsstromen georganiseerd, maar alleen 
nog vanuit de Zorgverzekeringswet en de Wet 
maatschappelijke ondersteuning.
 
 
 
 
 ●  De jeugdzorg in Nederland is in slechte staat.  
We gaan flink investeren om de werkdruk te  
verminderen en de wachtlijsten terug te dringen. 
Verschillen tussen gemeenten in aanbod en kwaliteit 
van jeugdhulp zijn onaanvaardbaar. We zorgen dat 
elke gemeente voldoende middelen heeft voor een 
goed georganiseerde jeugdzorg. De leeftijdsgrens 
gaat naar 21 jaar en de jeugdhulp wordt vanaf 18 jaar 
geleidelijk afgebouwd.
●  Mantelzorgers worden (financieel) ondersteund 
en er komt extra aandacht voor het tegengaan van 
overbelasting van mantelzorgers. Bij de toegang 
en evaluatie van de zorg wordt meer rekening met 
mantelzorgers gehouden.
●  Mensen die langdurig moeten leven met de 
gevolgen van een zoönose, zoals met post-covid 
(long-covid) of het Q-koortsvermoeidheids-  
syndroom, verdienen volledige erkenning en  
ondersteuning. Zorgmedewerkers en leraren met 
post-covid (die dit op hun werk hebben opgelopen) 
ontvangen voldoende financiële compensatie van 
de overheid. Er wordt meer geld uitgetrokken voor 
onderzoek naar post-covid.
●  We investeren in het verkorten van de lange  
wachtlijsten voor de transgenderzorg, door onder 
andere huisartsen proactief te informeren over  
het begeleiden van bijvoorbeeld hormoon-  
behandelingen. Aansluitend op wereldwijde  
ontwikkelingen, koppelen we transgender zijn los 
van de huidige stigmatiserende psychiatrische  
diagnoses, en gebruiken we in plaats daarvan 
nieuwere internationale richtlijnen zoals de ICD-11. 
Het recht tot zelfbeschikking van transgender- en 
non-binaire personen zetten we centraal.
Betaalbaar voor iedereen
Wij willen dat de zorg toegankelijk is voor iedereen 
die het nodig heeft en dat die van goede kwaliteit is. 
De laatste jaren is er te veel focus geweest op de  
kosten van de zorg, die door de wijze waarop de zorg 
nu is ingericht ook juist steeds verder toenemen. 
Zorgverzekeraars hebben te veel macht gekregen.
 
 Zorg voor iedereen72 Verkiezingsprogramma Partij voor de Dieren●  Het eigen risico wordt afgeschaft. Ook de eigen 
bijdrage voor chronisch zieken wordt afgeschaft.
●  Het ziekenfonds komt terug met een uitgebreide 
dekking, ook voor mondzorg, fysiotherapie en  
(definitieve) anticonceptie. De premie wordt  
verlaagd en de inkomensafhankelijke bijdrage gaat 
omhoog. De zorgtoeslag wordt zo overbodig en het 
mijden van zorg door de angst voor te hoge kosten 
wordt tegengegaan.
●  Het zorgstelsel en de bijbehorende vergoedingen 
van verzekeraars zijn te veel gericht op operatie,  
behandeling en medicatie. Uitgaven voor of kosten 
van preventie – zoals de diëtist, verslavingszorg  
en hulp bij stoppen met roken – blijven in het  
basispakket en worden volledig vergoed.  
Zorgverzekeraars gaan meer preventiemaatregelen 
vergoeden: we richten het zorgsysteem beter in op 
hulp en begeleiding om de eigen gezondheid  
te versterken.
● Zorgverzekeraars mogen geen winst maken.
Aandacht voor alle behoeften
Een patiënt is een persoon, en geen nummer.  
Zo gaan we mensen voortaan ook behandelen.  
Iedereen die klachten heeft, vindt voortaan een  
goede plek in het Nederlandse zorgstelsel.  
De overheid garandeert een divers zorgaanbod.  
De zorg blijft regionaal toegankelijk en lokale zieken-
huizen blijven overeind. Gemeenten krijgen genoeg 
middelen om goede zorg aan te bieden, die ook 
alleen dáárvoor aangewend worden. De kosten,  
uitvoering en kwaliteit zijn in elke gemeente gelijk.
●  Meergeneratiewoningen worden fiscaal  
gestimuleerd en er komt ruimte om woningen 
 voor andere samenlevingsvormen waarbij mensen 
voor elkaar zorgen te ontwikkelen.
●  Identiteitsgebonden zorgcentra worden onder-
steund. Denk hierbij aan ouderenzorginstellingen 
die rekening houden met LHBTIQA+-personen en 
mensen met verschillende culturele achtergronden.
●  Om de zorg inclusiever te maken komt er ook in  
de opleidingen meer aandacht voor culturele  
verschillen en het tegengaan van discriminatie.
 ●  Er komt een Nationale Strategie Vrouwengezond-
heid met maatregelen die de gezondheid van  
vrouwen verbeteren. Hierin is zowel aandacht voor  
gender- en sekseverschillen als voor vrouw-  
specifieke aandoeningen.
●  We zorgen voor een initiatiefrecht dat inwoners 
meer zeggenschap geeft over de wijze waarop zij 
zorg en hulp in hun wijk geregeld willen hebben.
●  Er komt meer aandacht voor diversiteit binnen 
zorgopleidingen, zorgbehandelingen en bij  
medicijnontwikkeling. Hierbij valt te denken  
aan gezondheidsgerelateerde verschillen tussen 
sociaal-economische status, sekse, gender, cultuur 
en etniciteit. Een toegankelijke, inclusieve gezond-
heidszorg op maat wordt het uitgangspunt.
●   Alle publieke ruimtes zijn toegankelijk voor mensen 
in een rolstoel of met een beperking.
●  Het moet voor slachtoffers van huiselijk geweld 
veel makkelijker worden om melding te maken en te 
vluchten naar een crisisopvang. Daarvoor moeten er 
meer noodopvangplekken gerealiseerd worden.  
Ook huisdieren zijn daar welkom.
●  Ouderen kunnen kiezen: kwalitatieve en voldoende 
zorg thuis, of een plek in een verpleeghuis. Er is  
voldoende wijkverpleging beschikbaar. We dringen 
de lange wachtlijsten voor verpleeghuizen terug 
door meer en kleinschaliger verpleeghuizen te  
bouwen, en bieden voldoende faciliteiten voor  
dagbesteding voor thuiswonende ouderen.
●  De vrije keuze voor alternatieve geneeswijzen  
moet gewaarborgd zijn. Er worden nadere eisen 
gesteld aan de zorgverlener ten aanzien van  
informatieverschaffing over genoten opleiding en 
behandelwijzen. Tevens moet de zorgverlening  
duidelijk maken of er een wetenschappelijke bewijs-
last van werking is danwel of dit ontbreekt.
●  Thuisbevallingen blijven overal mogelijk,  
maar moeten wel een keuze zijn en niet nood-  
gedwongen door gebrek aan verloskamers in de 
buurt. De eigen bijdrage voor poliklinische  
bevallingen wordt geschrapt, zodat iedereen zo  
veel mogelijk een vrije keuze kan maken.
●  Trans personen krijgen uitgebreide informatie  
van betrokken artsen en meer keuzevrijheid in het 
traject van hormonen en operaties. Tweede Kamerverkiezingen 2023  73Een voltooid leven
De Partij voor de Dieren onderschrijft het principe  
dat mensen beschikken over hun eigen leven, zeker 
als het gaat om een stervenswens. De samenleving 
heeft echter ook de verantwoordelijkheid om te  
voorkomen dat mensen zichzelf als last voor anderen 
gaan beschouwen of zich niet meer welkom  
voelen in de samenleving. Het vastleggen van een 
wettelijke leeftijdsgrens voor stervenshulp is arbitrair 
en zou grote maatschappelijke gevolgen hebben.  
We gaan meer aandacht geven aan herwaardering 
van ouderdom en het voorkomen van eenzaamheid 
onder ouderen.
Gemeenten en zorgkantoren krijgen voldoende 
middelen voor een prettig leefklimaat en voldoende 
activiteiten voor ouderen.
●  De Partij voor de Dieren hecht aan zelfbeschikking 
en vindt dat mensen zelf mogen bepalen wanneer ze 
sterven, op een waardige manier. Hier moet wel een 
zeer zorgvuldig traject aan voorafgaan.Verduurzaming van de zorg
De klimaat- en milieu-impact van de zorg is aanzien-
lijk. Zo komt 7% van de CO2-uitstoot in Nederland 
van de zorg, ontstaat er heel veel afval en wordt het 
water vervuild met medicijnresten. In het veld wordt 
het belang van het vergroenen van de zorg breed 
gedragen. Initiatieven zoals onder andere de Green 
Teams, de Groene Zorg Alliantie en het landelijk net-
werk de Groene OK, hebben de afgelopen tijd de kar 
getrokken als het gaat om het verduurzamen van hun 
tak van sport.
●  De afspraken in de Green Deal Duurzame Zorg  
worden ambitieuzer en juridisch afdwingbaar.
●  Heruitgifte van medicijnen moet mogelijk worden 
gemaakt, om zo verspilling te voorkomen.  
Heruitgifte van hulpmiddelen moet worden  
gestimuleerd. Dit doen we om verspilling 
te voorkomen.
 Zorg voor iedereen74 Verkiezingsprogramma Partij voor de Dieren
6 Tweede Kamerverkiezingen 2023  75Genoeg ruimte voor ons allemaalGroen en 
betaalbaar 
wonen
76 Verkiezingsprogramma Partij voor de DierenEen dak boven je hoofd is niet voor niets een grond-
recht. Maar voor veel mensen in Nederland is dat 
moeilijk of zelfs onmogelijk geworden. Bijna overal 
zijn te weinig huizen, woningcorporaties zijn uitge-
kleed en private investeerders hebben ruim baan. 
Doordat met name de veehouderij te veel stikstof uit-
stoot, is de bouw van bijna honderdduizend nieuwe 
woningen in gevaar. Daarbovenop neemt de veehou-
derij bijna de helft van alle grond in Nederland in be-
slag. Al het andere dat ruimte kost, waaronder wonen 
en de natuur, moet het doen met de andere helft. 
De Partij voor de Dieren maakt kraakheldere keuzes 
zodat er ruimte vrijkomt voor iedereen om gezond en 
gelukkig te kunnen wonen, zonder dat dit ten koste 
gaat van de natuur. Dat kan alleen als we de ruimte in 
Nederland fundamenteel anders indelen.Liever een dak boven je hoofd dan een biefstuk  
op je bord. Er is in Nederland voldoende ruimte  
om te zorgen voor comfortabele en betaalbare  
woningen in een prettige, groene leefomgeving.  
Er is politieke moed voor nodig om hierover heldere  
keuzes te maken. Door een krimp van het aantal 
dieren in de veehouderij komt er landbouwgrond vrij 
voor natuur en woningbouw. We gaan bestaande 
bebouwing beter benutten om de natuur en de open 
ruimte te beschermen. Ook wordt er binnenstedelijk 
natuurinclusief gebouwd, waarbij bewoners  
voldoende groen in de buurt krijgen.
Daarnaast zorgen we ervoor dat bebouwing aan  
de rand van bestaande woonkernen plaatsvindt.  
Zo scheppen we ruimte voor de natuur en verbeteren 
we tegelijkertijd het leefklimaat, de woonomgeving 
en de biodiversiteit.
Met een eerlijke verdeling van ruimte zijn we er nog 
niet. Wonen is geen verdienmodel. De Partij voor de 
Dieren wil het woningtekort op een duurzame manier 
oplossen. Investeerders bouwen nu vooral graag  
grote dure woningen, omdat daar het meeste geld 
aan te verdienen valt. De overheid moet ingrijpen en 
zorgen dat er gebouwd wordt waar echt behoefte 
aan is. We willen dat studenten betaalbaar op  
kamers kunnen en dat jonge gezinnen een huur- of 
koopwoning vinden die bij hun gezinssituatie past. 
We zorgen dat er gebouwd wordt voor de groeiende 
behoefte aan woningen voor alleenstaanden, maar 
ook aan meergeneratiewonen, zodat kinderen en 
(groot)ouders samen kunnen wonen en voor elkaar 
kunnen zorgen.
 
 
 
 
 
 
 
 
 
 
  Tweede Kamerverkiezingen 2023  77Groenn en betaalbaar wonenDe wooncrisis kan alleen worden opgelost als  
gevestigde financiële belangen plaatsmaken voor  
de belangen van mensen die een woning nodig  
hebben, van woningmarkt naar volkshuisvesting.  
De agro-industrie en particuliere investeerders zullen 
pas op de plaats moeten maken, zodat de overheid 
de grondwettelijke taak om te zorgen voor  
woongelegenheid ook echt kan gaan waarmaken.
Om de klimaatdoelen te halen én om de gevolgen 
van de klimaat- en natuurcrisis op te vangen gaan 
we onze woningen verduurzamen, vergroenen en 
renoveren. We maken van zonnepanelen op daken de 
norm, we investeren in duurzame verkoeling en we 
pakken energiearmoede aan. Bij nieuwbouw gaan we 
rekening houden met klimaatrisico’s in de toekomst.Er is genoeg ruimte voor meer woningen
 
De vraag naar woningen overstijgt het aanbod.  
Veel mensen kunnen geen betaalbare woning meer 
vinden. De woningschaarste wordt voor een groot 
deel veroorzaakt door de grote druk op de ruimte 
in Nederland. Daarom is het noodzakelijk dat het 
visieloze grondbeleid plaatsmaakt voor een duur-
zaam plan. Het is onhoudbaar dat bijna de helft van 
het Nederlandse grondoppervlak wordt gebruikt 
voor de veehouderij terwijl de natuur wegkwijnt en 
er een schrijnend tekort aan woonruimte bestaat. 
Door boeren te helpen overschakelen naar duurzame 
landbouw komt er veel grond vrij die we veel beter 
kunnen verdelen. Verreweg het grootste deel daarvan 
zetten we om naar natuur zodat de biodiversiteit kan 
herstellen. En zo komt er ook ruimte voor woningen 
in of in plaats van voormalige agrarische bebouwing 
en aan de rand van bestaande woonkernen, zonder 
dat dit ten koste gaat van leefbaarheid, landschaps- 
en cultuurhistorie en de natuur. Op die manier 
kunnen meer mensen wonen in een groene omgeving 
en lossen we het woningtekort op. De bebouwde 
omgeving moet daarnaast slimmer, duurzamer en 
eerlijker worden benut.
●  We maken ruimte voor woningen. Door te kiezen 
voor een krimp van het aantal dieren dat wordt 
gefokt en gedood in de veehouderij met 75%, wordt 
de stikstofcrisis opgelost, komt er veel landbouw -
grond en agrarische bebouwing vrij, én verdwijnt de 
stankoverlast. Naast herstel van de natuur creëert 
dat ruimte voor woningen.
●  Om het creëren van woonruimte in goede banen  
te leiden, wordt een woonladder gebruikt.  
Allereerst wordt bestaande bebouwing slimmer 
benut, zoals het transformeren van kantoorpanden, 
het aanpakken van leegstand en het stimuleren van 
doorstroming. Vervolgens wordt er waar dat kan 
zonder de leefbaarheid aan te tasten binnenstedelijk 
verder verdicht. Tot slot zal bebouwing aan de rand 
van bestaande woonkernen plaatsvinden.  
Daar waar dat de natuur niet schaadt, kan  
agrarische bebouwing omgezet worden in  
woningen.  
 78 Verkiezingsprogramma Partij voor de DierenInvesteringen in goede ov- en (snel)fiets-  
verbindingen gaan zorgen voor goede, duurzame 
bereikbaarheid van de nieuwe of verbouwde  
woningen.
●  Bedrijventerreinen die geen toekomst meer  
hebben of te veel hinder veroorzaken voor  
omliggende woongebieden, vormen we om tot 
woonwijken en groen (zoals parken) of tot  
terreinen met schone en circulaire bedrijven,  
gemengd met wonen. Hierbij wordt rekening  
gehouden met de leefbaarheid en de druk op  
de stedelijke infrastructuur. De groene omgeving 
rondom steden blijft groen.
●  Het tekort aan studentenwoningen wordt opgelost 
door snel duurzame woningen te realiseren, bij 
voorkeur in leegstaande (kantoor)gebouwen. Waar 
een nijpend tekort is, kunnen flexwoningen worden 
ingezet, mits duurzaam en volledig herbruikbaar.
●  Lege bedrijfspanden worden herontwikkeld  
en krijgen een andere functie, zoals wonen.  
Nieuwbouw van kantoren en bedrijventerreinen 
wordt ontmoedigd. Op voormalige boerderijen kan 
worden geëxperimenteerd met woonvormen en 
-gemeenschappen, waarbij jong en oud samenleven 
en elkaar kunnen ondersteunen.
●  Meergeneratiewonen wordt aangemoedigd en  
een substantieel onderdeel van de nieuwbouw 
wordt hiervoor bestemd, net als voor andere typen 
woningen waarbij wonen en zorg gecombineerd 
worden.
●  Het moet makkelijker worden een hypotheek af te 
sluiten met meer dan twee mensen, en dit moet bij 
alle hypotheekverstrekkers kunnen. Op die manier 
wordt cohousing, een maatregel tegen woningnood, 
mogelijk gemaakt en kan een diversiteit aan  
gezinsconstructies gefaciliteerd worden.
●  We gaan de verdozing van ons landschap tegen. 
Er komt een stop op de bouw van distributie-  
centra en grote kantoorpanden. Er komen ook geen 
nieuwe bedrijfshallen zolang er nog leegstaande 
bedrijfshallen in de regio zijn.
●  Woningen bouwen we op klimaatbestendige  
locaties. Laaggelegen polders onder zeeniveau  
zijn dat niet. Ook buitendijks gaan we niet meer 
woningen bouwen.Groen, betaalbaar en comfortabel wonen
De gebouwde omgeving is nu verantwoordelijk  
voor 15% van de landelijke CO2-uitstoot.  
Het verduurzamen van de woningvoorraad verloopt 
nu onrechtvaardig en leidt tot energiearmoede.  
Mensen in sociale huurwoningen worden opgezadeld 
met hoge energierekeningen doordat woning-  
corporaties te weinig vaart maken met isoleren. 
Bovendien kan niet elke huiseigenaar investeren in 
zonnepanelen en zijn huurders voor een duurzaam en 
comfortabel huis afhankelijk van de wil en mogelijk -
heden van hun huisbazen. De verduurzamingsopgave 
vraagt daarom om betere regels en een flinke  
investering vanuit de overheid. Tegelijkertijd  
verdienen duurzame investeringen zichzelf weer  
terug, zowel in verlaging van de uitstoot als in een  
lagere energierekening. De technieken zijn er al en 
zijn inmiddels haalbaar en betaalbaar. Het is dus 
vooral een kwestie van politieke wil om deze  
ontwikkeling te versnellen!
●  Huurders van slecht geïsoleerde woningen  
hebben het meest te lijden onder de stijging van 
de gasprijzen. Zij krijgen een afdwingbaar recht op 
stevige huurverlaging, bijvoorbeeld door woningen 
met energielabels lager dan C aan te merken als  
een gebrek: reden voor puntenaftrek.
●  Energie die we niet gebruiken, hoeft ook niet  
opgewekt te worden. Daarom gaan we vol inzetten 
op energiebesparing. Dit doen we door huizen op 
grote schaal te isoleren, betere voorlichting over  
bewuster energieverbruik te geven en eisen te 
stellen aan het energieverbruik van huishoudelijke 
apparaten en lampen.
●  Er komt een duidelijk plan voor verduurzaming  
van de woningvoorraad met afrekenbare doelen.  
De woningvoorraad is in 2030 energieneutraal.  
We laten daken niet langer onbenut. Zonnepanelen 
op gebouwen worden de norm. Alle nieuwbouw -
woningen worden voorzien van zonnepanelen en/
of een groen dak en bij nieuwbouw wordt een eigen 
regenwateropslag verplicht, zoals in België al het 
geval is.
 
 
  Tweede Kamerverkiezingen 2023  79●  Alle nieuwbouw wordt circulair gebouwd, gasvrij, 
natuurinclusief, minstens energieneutraal, en zo 
mogelijk energiepositief. Zo compenseren we voor 
oude woningen die niet (voor 2030) energieneutraal 
gemaakt kunnen worden.
●  Natuurinclusieve isolatie en verduurzaming wordt 
financieel aantrekkelijker door het verhogen van 
subsidies en verduurzamingsleningen, die ervoor 
zorgen dat de maandelijkse lasten gelijk blijven. 
Daarnaast vallen energierenovaties voortaan  
onder het lage btw-tarief. Ook blijft de rente op 
verduurzamingsleningen 0% voor verzamelinkomens 
van 60.000 euro of minder.
●  Er komen (fiscaal) goede regelingen voor het  
opwekken van energie op wijkniveau, en het opslaan 
hiervan in buurtbatterijen of een buurtwarmtepomp. 
Hierdoor kunnen hele wijken samen energie  
opwekken en delen.
●  Overheidsgebouwen hebben energielabel A of  
worden zodanig aangepast dat zij hieraan  
gaan voldoen. De overheid investeert in het  
verduurzamen van scholen, sportaccommodaties, 
zorginstellingen en culturele instanties.
●  De onroerendezaakbelasting (ozb) wordt  
gedifferentieerd naar energielabel en energie-  
verbruik.
●  We investeren in (circulair) bouwen door werken in 
de bouw aantrekkelijk te maken, en zorgen zo voor 
een toename van onze bouwcapaciteit.
●  Verenigingen van Eigenaren (VvEs) krijgen hun  
energietransitie vaak niet van de grond, door  
complexe besluitvorming, regelgeving en  
subsidiestromen. De overheid laat VvEs niet langer 
aan hun lot over, maar helpt hen waar nodig.
Huizen zijn geen handelswaar
Huizen zijn om in te wonen, niet om een slaatje uit 
te slaan. Steeds meer mensen komen in de knel door 
hun hoge huur, of kunnen geen aanspraak maken op 
een huurwoning. Huisjesmelken en speculeren maken 
we onaantrekkelijk door maatregelen in te voeren 
waarmee (lokaal) gestuurd kan worden op de  
verdeling van woningen.
 ●  Er blijven mogelijkheden om de huurprijzen te 
maximeren. We maken het woningwaardenstelsel 
(WWS) dwingend, zodat we excessieve huurprijzen 
tegengaan en voorkomen dat huisbazen het pun-
tensysteem voor kamers omzeilen. Huurwoningen 
in de vrije sector gaan ook onder het woningwaar-
deringsstelsel (WWS) vallen. Het WWS wordt 
voor alle woningen verplicht. De WOZ-waarde van 
een woning wordt niet langer meegenomen in het 
woningwaarderingsstelsel: zo voorkomen we dat 
woningen in populaire gebieden veel punten krijgen 
met exorbitante toegestane huren tot gevolg.  
 Door de maximale inkomensgrens te verhogen  
worden sociale huurwoningen toegankelijk voor 
meer mensen.
●  De huren worden voor de komende vijf jaar  
bevroren.
●  Kraken is niet langer strafbaar. De Wet kraken en 
leegstand van 2010 schaffen we af. Huizen zijn voor 
mensen, niet voor de winst.
●  Er komen spelregels voor tijdelijke verhuur van 
woonruimte aan toeristen. Gemeenten krijgen  
de ruimte om vakantieverhuur te beperken en te 
verbieden in gebieden waar dit voor overlast en 
verloedering zorgt.
●  Ook in de vrije sector worden de maximale  
huurprijzen beperkt.
●  Een heffing op leegstand en braakliggende grond bij 
(woning)bouwprojecten maakt het onaantrekkelijk 
om panden leeg te laten staan en te speculeren met 
bouwgrond.
●  De overdrachtsbelasting blijft gedifferentieerd: 
beleggers betalen meer, bewoners betalen minder. 
De overdrachtsbelasting wordt (deels) teruggestort 
als kopers binnen een jaar hun huis energieneutraal 
hebben gemaakt.
●  Hypotheekrenteaftrek blijft mogelijk tot het  
Nationale Hypotheek Garantie (NHG)-bedrag.  
De hypotheekrenteaftrek voor bedragen daarboven 
wordt in een hoger tempo afgeschaft dan nu (0,5% 
per jaar). Tegelijkertijd wordt ingezet op wonen 
weer betaalbaar maken.
 
 
 
 Groenn en betaalbaar wonen80 Verkiezingsprogramma Partij voor de Dieren●  We beperken het aantal panden dat een particuliere 
verhuurder mag verhuren. Toegelaten instellingen 
zoals woningcorporaties krijgen meer investerings-
mogelijkheden voor realisering van huurwoningen in 
het middensegment.
Woonruimte voor iedereen
Dat mensen nu soms vijftien jaar moeten wachten op 
een sociale huurwoning is onacceptabel. Door meer 
woningen te bouwen en doorstroming te bevorderen, 
verkorten we de wachtlijsten. Jongeren die graag in 
hun geboorteplaats willen blijven wonen, kunnen zo 
in hun vertrouwde omgeving blijven en bijdragen aan 
de sociale cohesie in de buurten.
●  We bouwen meer sociale huurwoningen.  
Met een financiële injectie door het Rijk worden  
woningcorporaties weer op gang geholpen met  
hun bouwopgave.
●  Er worden geen sociale huurwoningen meer  
verkocht, tenzij deze minstens een-op-een  
vervangen worden in dezelfde gemeente. Hierbij 
wordt gelet op een goede spreiding van het aandeel 
sociale huurwoningen per buurt.
●  Gentrificatie wordt tegengegaan door aan te  
sturen op gemengde wijken, waar bewoners van 
verschillende inkomensgroepen, achtergronden 
en leefstijlen elkaar ontmoeten. Het karakter van 
wijken en de rechten van degenen die daar reeds 
wonen worden beschermd. Huisuitzetting en  
uithuisplaatsing worden voorkomen door  
voldoende en tijdige schuldhulpverlening.  
Directe uithuisplaatsing bij betalingsachterstand 
wordt verboden.
●  Niemand hoeft op straat te slapen. Dakloosheid  
is de meest extreme vorm van sociale uitsluiting  
die zorgt voor bestaansonzekerheid. Onnodige 
bureaucratie die de hulp aan daklozen belemmert, 
zoals het zelfredzaamheidscriterium, wordt  
afgeschaft. In elke gemeente komen voldoende  
gratis slaapplaatsen. Bij slecht weer en kou mag  
een huisdier nooit een weigeringsgrond vormen 
voor opvang van de dakloze: ook voor huisdieren 
wordt een passende plaats gezocht, bijvoorbeeld in 
het asiel als het niet in de daklozenopvang kan.●  We bestrijden discriminatie op de woningmarkt 
door het mogelijk te maken dat huurders anoniem 
kunnen reageren op woningplatforms.
Duurzaam bouwen
Klassieke bouwmaterialen zoals beton en staal  
hebben een grote CO2-voetafdruk. In de bouw-  
wereld is de afgelopen jaren echter hard gewerkt aan 
recycling, aan innovaties en technieken die minder 
energie gebruiken, en aan materialen die makkelijk  
te hergebruiken zijn. We gaan volop inzetten op 
bio-based bouwen. Dat is bouwen met zo veel  
mogelijk natuurlijke en hernieuwbare grondstoffen 
zoals hout, vlas en bamboe. Hierdoor kunnen  
gebouwen zelfs CO2 gaan opslaan.
●  We bouwen circulair en natuurinclusief. Er wordt 
zo veel mogelijk gebruikgemaakt van natuurlijke, 
hernieuwbare en gerecyclede materialen. Deze 
natuurlijke materialen moeten op een verantwoorde 
manier worden geteeld en geoogst en mogen niet 
leiden tot natuurverlies of ecologische schade.  
We gebruiken geen dierlijke bouwmaterialen.
●  Alle gebouwen worden voorzien van een  
materialenpaspoort, zodat deze materialen bij  
sloop opnieuw kunnen worden ingezet, ook bij  
verbouwing en isolatie van bestaande gebouwen.
●  Bouwmaterialen worden zo milieu- en klimaat-  
vriendelijk mogelijk geproduceerd en bij  
aanbestedingen kiezen we de minst belastende 
materialen.
●    Zelfvoorzienende leefwijzen, gemeenschappen  
en ‘offgrid’ woontypen zoals tiny houses worden 
gefaciliteerd. Wet- en regelgeving die dergelijke 
duurzame initiatieven belemmert, wordt indien 
nodig aangepast.
 
 
 
 
 
 
 
  Tweede Kamerverkiezingen 2023  81Groene steden en dorpen
Met groen om ons heen zijn we gezonder en  
gelukkiger. Maar er is niet genoeg groen in en om 
onze steden. En het groen dat er is, is vaak ongelijk 
verdeeld. Daarom gaan we meer toegankelijke natuur 
om steden heen aanleggen en dorpen en steden  
radicaal vergroenen. Groene gevels, daken,  
stoepen, groenslingers, natuurspeelplaatsen,  
buurtmoestuinen: allemaal maken ze het leven in 
bebouwd gebied aangenamer en socialer.  
Nu hittegolven steeds vaker voorkomen en langer 
duren, is groen in de stad extra belangrijk om voor 
verkoeling te zorgen. Tijdens regenbuien helpt  
datzelfde groen om wateroverlast te voorkomen. 
Stadsnatuur trekt bovendien dieren aan en het  
vergroenen van onze woonomgeving geeft een 
broodnodige impuls aan de Nederlandse  
biodiversiteit.
●  Een grote boom haalt CO2 uit de lucht, bevordert 
biodiversiteit, heeft een dempend effect bij  
wateroverlast en droogte en werkt bij hitte net zo 
verkoelend als tien airco’s: niet kappen, maar  
planten dus! We scherpen criteria voor kap-  
vergunningen flink aan en kiezen voor massale  
aanplant van bomen: ten minste één nieuwe boom 
per inwoner per jaar, waarbij we naast het  
aanleggen van natuurgebieden ook juist bomen in 
de bebouwde kom gaan aanplanten.
●  De opgave voor voldoende en voor iedereen  
toegankelijk groen is nog verre van gerealiseerd.  
We gaan weer zorgen voor genoeg geld om natuur 
te behouden en meer natuur te realiseren.  
Want meer natuur is dringend nodig, in grote  
aaneengesloten gebieden én in en om de stad.
●  Groene daken en gevels zorgen in de zomer voor 
verkoeling, wat het gebruik van airconditioning in 
onze huizen en kantoren vermindert. In de winter 
werkt het groen isolerend, wat kan leiden tot  
een besparing van wel 20% aan warmteverlies. 
Groene daken komen op de lijst van verplichte  
energiebesparende maatregelen voor eigenaren  
van grote gebouwen.
 
 
 ●  Nieuwbouw wordt natuurinclusief met groen, 
nestgelegenheid voor dieren, bomen en struiken in 
de straat en speelnatuur om de hoek. Bij isolatie en 
renovatie van bestaande gebouwen wordt verplicht 
rekening gehouden met de natuur: wanneer  
bijvoorbeeld nestgelegenheid voor vogels verdwijnt 
door dakisolatie, moet dichtbij een alternatief  
worden geboden.
●  Elke gemeente moet voldoen aan de norm van  
minstens 50 m2 kwalitatief groen per inwoner, 
waarbij gelet wordt op een gelijke verdeling van het 
groen over de verschillende buurten.
●  Braakliggende terreinen worden actief ter  
beschikking gesteld aan stadslandbouw, natuur-  
ontwikkeling, tiny forests, voedselbossen en  
collectief beheerde parken en natuurspeelplaatsen. 
Terreinen die nog niet worden benut, worden  
ingericht als bijen- en vlinderveldjes.
●  Wanneer de kwaliteit van de leefomgeving in het 
geding komt, worden vergunningaanvragen voor 
bouwplannen afgewezen. Dit geldt ook voor  
uitbouwen en onderkeldering.
●  Burgers gaan we stimuleren en voorlichten om  
hun tuin te vergroenen. Gemeenten geven het  
goede voorbeeld en halen op veel te versteende 
plekken tegels weg die plaatsmaken voor groen.  
Het aanleggen van groene gevels en groene daken, 
en het afkoppelen van regenwaterafvoer van  
het riool (denk aan wadi’s) wordt via subsidies  
gestimuleerd.
●  Overheden onderhouden de openbare ruimte gifvrij 
en nemen maatregelen tegen zwerfafval en illegale 
dump van grofvuil op straat en in gemeentelijke 
groengebieden.
●  De bescherming van onze volksgezondheid, het 
milieu en het landschap moeten vooropstaan in  
de Omgevingswet. Tot dat goed geregeld is, moet 
de invoeringsdatum van de Omgevingswet worden 
uitgesteld.
●  De overheid verplicht elke gemeente om een natuur-
verordening op te stellen. In de natuurverordening 
staan alle ecologische hotspots vermeld die worden 
beschermd tegen ruimtelijke ontwikkelingen.Groenn en betaalbaar wonen82 Verkiezingsprogramma Partij voor de Dieren
7 Tweede Kamerverkiezingen 2023  83Een leven lang ontwikkelenKennis en 
cultuur
784 Verkiezingsprogramma Partij voor de DierenGoed, inclusief en toegankelijk onderwijs,  
wetenschap, cultuur en media vormen het fundament 
van een vrije, democratische samenleving. Toch staat 
dit fundament onder druk. Er is een groot tekort  
aan leraren, de uitstroom is hoog en er is  
groeiende kansenongelijkheid. De Partij voor de 
Dieren wil structureel investeren in het onderwijs. 
Iedereen die dat wil of dat nodig heeft, zou zich een 
leven lang moeten kunnen ontwikkelen. Daar hoort 
ook een sterke kunst-, cultuur- en mediasector bij, 
die de ruimte krijgt om vernieuwend en kritisch  
te zijn en waarin makers eerlijk worden beloond. 
Journalisten worden beschermd en krijgen  
alle ruimte om de macht te controleren.Kinderen verdienen eerlijke en gelijke kansen om  
zich te kunnen ontplooien. Goed onderwijs speelt 
daarin een grote rol. Toch is dit nog steeds geen  
vanzelfsprekendheid. Het onderwijs piept en kraakt 
in zijn voegen: er is een groot tekort aan leraren.  
De leraren die er wel zijn raken overbelast, krijgen 
moeilijk een vaste aanstelling en kunnen, mede  
daardoor, in verschillende plaatsen lastiger een  
huis vinden. Hierdoor kiezen veel leraren ervoor  
het onderwijs te verlaten. Bijlesbureaus springen in 
het gat dat ontstaat en bieden voor veel geld huis-
werkbegeleiding en bijlessen aan. Goed onderwijs 
moet voor iedereen toegankelijk zijn en mag nooit 
afhangen van de vraag of je ouders geld hebben om 
een bijlesbureau te betalen. De Partij voor de Dieren 
wil structureel investeren in het onderwijs en leraren 
beter belonen, ontlasten en ze de ruimte geven te 
doen wat ze het liefste doen: kinderen ondersteunen 
en goed lesgeven.
Veel universiteiten zijn een soort leerfabrieken 
geworden, waar studenten massaal colleges volgen 
en weinig contact hebben met hun docenten. Het 
aantrekken van zo veel mogelijk studenten levert 
universiteiten namelijk veel collegegeld op. De grote 
toestroom van buitenlandse studenten zorgt in de 
drukke steden voor extra problemen, bijvoorbeeld 
met huisvesting. Wat de Partij voor de Dieren betreft 
komt de kwaliteit van het onderwijs weer centraal  
te staan. Universiteiten zijn ook kennisinstellingen 
waar veel onderzoek wordt gedaan. We beperken  
de invloed van bedrijven en multinationals op dit  
onderzoek. Goed onderzoek dient allereerst de  
belangen van de maatschappij en de wetenschap, 
niet dat van bedrijven.
Het leenstelsel heeft veel schade aangericht:  
veel (oud-)studenten hebben een studieschuld van 
vele (tien)duizenden euro’s opgebouwd. Dit heeft 
de ongelijkheid tussen studenten sterk vergroot. 
De Partij voor de Dieren vindt dat er een goede 
compensatieregeling moet komen, om te voorkomen 
dat de gevolgen van het leenstelsel ook de komende 
jaren voor verschillen blijven zorgen.
  Tweede Kamerverkiezingen 2023  85Kennis en cultuurDe kunst- en cultuursector is van onschatbare  
waarde voor onze samenleving. Na jaren van  
bezuinigingen en teruglopende bezoekersaantallen 
tijdens de coronacrisis krabbelt de sector weer op. 
Wij willen investeren in de makers en in een eerlijke 
vergoeding voor hun onmisbare werk. Daarnaast  
stimuleren we duurzaamheid in de culturele sector.
Vrije en onafhankelijke journalistiek is een van de 
basisvoorwaarden voor een gezonde democratie. 
Toch staat ook in Nederland die journalistiek onder 
druk. Bedreiging en intimidatie van journalisten en 
cartoonisten komt de laatste jaren in toenemende 
mate voor. Ook krijgen journalisten vaker met geweld 
te maken. Het is daarom belangrijk dat de overheid 
journalisten in staat stelt om hun belangrijke werk  
onafhankelijk te kunnen blijven uitvoeren. Geweld, 
bedreigingen en intimidatie van journalisten,  
cartoonisten en kunstenaars mogen we nooit  
accepteren. Investeren, investeren, investeren
Er moet worden geïnvesteerd in leerkrachten en 
scholen. De Partij voor de Dieren vindt dat er  
structureel extra geld moet worden vrijgemaakt  
ten bate van de werkdruk, meer regie voor leraren 
over hun werk, het creëren van extra ontwikkelings-
mogelijkheden, hogere salarissen en kleinere klassen. 
Niet alleen op alle basis- en middelbare scholen, ook 
bij docenten in het middelbaar beroepsonderwijs,  
op hogescholen en universiteiten is de werkdruk nu 
te hoog.
Leerkrachten in ieder onderwijstype dienen weer 
voldoende tijd te krijgen om lessen voor te bereiden 
en na te kijken, leerlingen te begeleiden en zichzelf 
en hun vak te ontwikkelen. De uitstroom van nieuwe 
leerkrachten is nu te hoog. Dat is jammer, gelet op 
alle energie die in een opleiding is gestoken, en het 
wordt onnodig als er meer tijd is voor begeleiding  
en coaching.
●  We werken toe naar een klassengrootte van  
maximaal 21 leerlingen. De school gaat over de  
klassengrootte, maar de medezeggenschapsraad 
krijgt instemmingsrecht.
●  Extra klassenassistenten en ondersteunend  
personeel komen beschikbaar. Hiermee verlagen we 
de werkdruk van leraren.
●  We maken meer tijd voor het vak van leraren, zodat 
er ruimte is voor het voorbereiden van lessen, 
coaching van leerlingen, inhoudelijke verdieping en 
persoonlijke ontwikkeling van leraren. Het aantal 
lesuren dat een leraar voor de klas moet staan gaat 
op termijn naar beneden.
●  Er komen meer voorzieningen voor coaching  
en begeleiding van nieuwe leraren. Ervaren leer-
krachten krijgen de tijd om nieuwe leerkrachten  
te begeleiden.
●  Fusies tot grote schoolfabrieken zijn niet meer aan 
de orde. Het wordt eenvoudiger voor scholen om 
zelfstandig te opereren, buiten het grotere verband 
van een scholengemeenschap.
●  We willen af van flexcontracten en tijdelijke  
aanstellingen op scholen. Onderwijspersoneel dient 
zicht te hebben op een vaste aanstelling.86 Verkiezingsprogramma Partij voor de Dieren●  Basisvoorzieningen (zoals scholen, culturele  
instellingen en zorgvoorzieningen) in dunbevolkte 
gebieden worden zoveel mogelijk behouden zodat 
iedereen fatsoenlijke toegang houdt tot deze  
essentiële voorzieningen.
Cijfers zijn niet zaligmakend
De Partij voor de Dieren wil dat het onderwijs gericht 
is op het ontwikkelen van cognitieve vaardigheden, 
maar ook op de ontplooiing van overige talenten, 
zoals sociale, emotionele, motorische en creatieve 
vermogens, die niet in cijfers zijn uit te drukken.
Scholen horen bij uitstek niet gericht te zijn  
op rendement, standaardisatie, controle,  
concurrentie en zakelijke managementmodellen, 
maar op de ontwikkeling van de individuele leerling. 
Dat vergt op korte termijn investeringen en komt op 
langere termijn iedereen ten goede. Doorstromen 
naar een volgende opleiding wordt makkelijker  
gemaakt in plaats van moeilijker.
●  De Onderwijsinspectie gaat minder waarde  
hechten aan op toetsen behaalde cijfers. Zo krijgen 
scholen de ruimte om afscheid te nemen van de 
toetscultuur. We moedigen aan om breder te kijken 
naar hoe scholen presteren en de voortgang van 
leerlingen niet enkel in cijfers te vatten.
●  We stimuleren middelbare scholen om brede  
brugklassen aan te bieden en pas na twee tot  
drie jaar klassen in te delen in specifieke onderwijs-
richtingen.
●  Leraren, leerlingen en ouders krijgen veel meer 
autonomie bij het bepalen van het beleid van de 
school.
●  Leerlingen krijgen waar mogelijk inspraak in een 
deel van het curriculum, zodat zij kunnen bijdragen 
aan hun individuele lesprogramma. Ook krijgen 
leraren de kans om een deel van het curriculum zelf 
in te vullen, bijvoorbeeld op basis van specifieke 
interesse of deskundigheid.
●  De urennormen vervallen, scholen kunnen zelf de 
hoeveelheid uren afstemmen op de exameneisen.
 
 ●  Basisscholen krijgen de vrijheid af te zien van de 
doorstroomtoets als zij op een andere manier  
kunnen aantonen dat aan de wettelijke eisen is 
voldaan.
●  We investeren in reken- en taalvaardigheid.  
Leesvaardigheid is een voorwaarde voor succes voor 
bijna alle schoolvakken. De Partij voor de Dieren 
pleit voor meer leestijd in schoolverband.  
Leesplezier wordt bevorderd door het leesmateriaal 
meer aan te laten sluiten bij de interesses van de 
leerling.
●  Bibliotheken spelen een grote rol in het  
bevorderen van leesplezier en vervullen een  
belangrijke sociaal-maatschappelijke functie. 
We investeren in voldoende bibliotheken en hun 
activiteiten, inclusief kleinere buurtbibliotheken, 
zodat ze hun belangrijke rol met verve kunnen  
vervullen.
●  Kritisch denken, digitale vaardigheden (inclusief 
digitale veiligheid) en mediawijsheid worden  
aangescherpt en opgenomen in de kerndoelen en 
eindtermen. Scholieren leren zo om te gaan met 
internet en andere media. Zo leren leerlingen onder 
andere nepnieuws herkennen.
●  Er wordt in het gehele onderwijs, naast lichamelijke 
ontwikkeling, ook ruimte gegeven aan geestelijke 
ontwikkeling.
●  Praktische en culturele vaardigheden worden  
uimschoots aangeboden aan de kinderen.  
Activiteiten als handarbeid, schoolzwemmen, 
sportlessen, cultuurlessen (theater-, dans-,  
muziek-, schilderles, etc.) en schooltuinen worden 
gefaciliteerd en er komt extra geld voor.
 
 
 
 
 
 
 
 
 
 
  Tweede Kamerverkiezingen 2023  87Passend, toegankelijk en inclusief
Leren is een recht. In het onderwijs is plek voor 
iedere leerling. Voor de Partij voor de Dieren is 
passend, toegankelijk en inclusief onderwijs een 
kernwaarde. Het rendementsdenken in het onderwijs 
heeft ertoe geleid dat klassen en scholen groter en 
groter werden. Bezuinigingen uit het verleden leidden 
verder tot een gebrek aan aandacht voor specifieke 
groepen. De veelheid aan regels draagt eraan bij dat 
onderwijs niet voor alle leerlingen passend is. Iedere 
leerling zou onderwijs moeten krijgen dat past bij de 
persoonlijke mogelijkheden en talenten. We hebben 
speciale aandacht voor inclusie en houden het 
onderwijs vrij van commerciële invloeden.
●  Leren is een recht. Kinderen krijgen leerrecht om 
zich op een school te ontwikkelen, inclusief het 
recht op maatwerk.
●  Er wordt meer geïnvesteerd in passend onderwijs. 
Meer handen in de klas, kleinere klassen, meer  
expertise op scholen, meer aandacht voor  
individuele leerlingen.
●  We stimuleren de omslag van systemen waarin alle 
kinderen hetzelfde tempo volgen, naar kindgericht 
onderwijs waarin persoonlijke ontwikkeling en eigen 
tempo vooropstaan.
●  De wildgroei van bijlesbureaus roepen we een  
halt toe. Bijlessen worden voortaan via scholen 
georganiseerd en voor iedereen op de middelbare 
school toegankelijk. Jongeren van ouders met een 
laag inkomen krijgen indien nodig toegang tot gratis 
bijles.
●  De bestaande subsidieregeling gericht op het 
versoepelen van de overstap van vmbo naar mbo of 
havo, wordt ook opengesteld voor leerlingen uit het 
voortgezet speciaal onderwijs.
●  De pilot pro/vmbo, waarin gemengde onderbouw -
klassen worden aangeboden voor het praktijk-  
onderwijs en het vmbo, wordt opengesteld voor 
alle scholen die daaraan willen deelnemen.
●  Scholen in het praktijkonderwijs en voortgezet  
speciaal onderwijs krijgen, net zoals in het mbo 
nu al mogelijk is, extra middelen om persoonlijke 
nazorg voor hun oud-leerlingen mogelijk te maken.
 
 ●  Zorgteams op scholen zijn voldoende groot en 
beschikken over de juiste expertise en middelen om 
de (veelheid aan) onderwerpen aan te kunnen die 
komen kijken bij onderwijs op maat. Denk aan zorg, 
basiskennis en vroegsignalering op het gebied van 
leerontwikkelingen, beperkingen en uitzonderlijke 
intelligentie. Maar ook aan zorg rondom het  
sociaal-emotionele functioneren.
●  Er komen meer mogelijkheden om, in overleg met 
de leerlingen, te experimenteren met maatwerk 
en op persoonlijke zorg- en onderwijsbehoeftes 
ingerichte samenwerking tussen jeugdzorg en het 
gespecialiseerd onderwijs.
●  Het Rijk investeert extra in toegankelijkheid van  
alle scholen voor mensen met een beperking.
●  Er komen verbeterde en geconcretiseerde kern-  
doelen en eindtermen in het onderwijs rondom 
seksuele voorlichting, maar ook over het doorbreken 
van taboes (bijvoorbeeld rond menstruatie),  
over sekse-, gender-, en seksuele diversiteit,  
stereotypering, relaties, online seksualiteit en het 
aangeven van wensen en grenzen.
● Scholen geven voorlichting over sekse-, gender- en 
seksuele diversiteit. Vaardigheden om LHBTIQA+- 
acceptatie te bevorderen worden onderdeel van 
docentenopleidingen. Initiatieven die het onderwijs 
LHBTIQA+-vriendelijker maken worden gesteund. 
Als scholen hierin tekortschieten, treedt de  
Onderwijsinspectie op.
●  De vrijheid van onderwijs mag niet misbruikt  
worden om te discrimineren. Intentieverklaringen 
die homoseksualiteit en genderdiversiteit  
afwijzen zijn onacceptabel. Artikel 23 van de 
Grondwet wordt aangepast.
●  Onderwijssegregatie wordt tegengegaan en  
discriminatie actief bestreden. In de kerndoelen 
komt extra aandacht voor de koloniale geschiedenis 
en de geschiedenis van arbeidsmigratie naar  
Nederland. Ook is er aandacht voor inclusiviteit, 
kansengelijkheid en emancipatie.
●  Samenstellers van leermethoden zorgen bij ieder 
vak voor een representatieve weerspiegeling van de 
samenleving in hun lesmateriaal. Er worden hierover 
afspraken gemaakt met uitgeverijen. Diversiteit,  
inclusie en aandacht voor koloniale geschiedenis 
zijn hierbij een aandachtspunt.Kennis en cultuur88 Verkiezingsprogramma Partij voor de DierenGroene en gezonde scholen
Lekker ravotten in het gras of tekenles in de natuur. 
Groene schoolpleinen en buitenlessen dragen bij 
aan het welzijn van leerlingen. Ook mag het belang 
van gezond eten niet worden onderschat. Leerlingen 
kunnen zich beter concentreren en zijn gelukkiger 
als ze op school goed kunnen eten. We verminderen 
kansenongelijkheid door alle leerlingen toegang te 
geven tot gezonde voeding. Lespakketten breiden we 
uit met informatie over een groenere wereld en we 
stoppen de onwenselijke beïnvloeding van kinderen 
door schadelijke sectoren. Stuur Shell de klas uit!
●  Net als in veel andere landen, starten scholen  
met het aanbieden van gezonde maaltijden,  
met 100% biologische en plantaardige inkoop.  
Op scholen komt aandacht voor gezonde,  
diervriendelijke en duurzame voeding.  
Schoolmelkregelingen worden stopgezet.
●  Kinderen en jongeren die thuis om wat voor reden 
dan ook geen ontbijt of lunch krijgen, kunnen op 
school, de voorschoolse opvang of het kinderdag-
verblijf gezond ontbijten en lunchen. Er worden ook 
uitsluitend gezonde tussendoortjes gegeven,  
zoals groente en fruit, en geen suikerrijke dranken 
geschonken.
●  Biologisch en lokaal geteeld schoolfruit neemt de 
plek in van frisdrankmachines en snoepautomaten.
●  We investeren in groene schoolpleinen. Buitenlessen 
worden gestimuleerd.
●  Kennis- en lespakketten over duurzaamheid,  
klimaat, voedsel, natuur- en milieueducatie en  
dierenwelzijn komen ter beschikking van het onder-
wijs. Dat geldt ook voor de opleiding van leraren.
●  Lesmateriaal afkomstig van de fossiele industrie,  
van jagers, van vissers, de vee-industrie of  
andere ontwrichtende sectoren wordt geweerd uit 
het onderwijs.
●  In het agrarisch onderwijs stimuleren we het verder 
versterken van de positie van biologische landbouw 
en natuurinclusief ondernemerschap.
 
 
 
 Studeren met perspectief
De Partij voor de Dieren wil dat de studietijd de  
ruimte biedt voor ontwikkeling en ontplooiing. 
Tegenwoordig staan studenten steeds meer onder te 
grote druk. Ze moeten sneller studeren, meer lenen 
en tijdens de studie al nuttige (werk)ervaring opdoen 
om hun cv op te bouwen. Daarom is preventie van 
psychische klachten erg belangrijk. Er dient actief 
gewerkt te worden aan een cultuur waarin taboes 
rondom psychische klachten rondom falen tijdens de 
studie doorbroken worden. Het leenstelsel was vanaf 
het begin een slecht plan, het is nu zaak om de  
financiële druk op studenten permanent te verlagen.
Middelbare beroepsopleidingen zijn van vitaal belang 
voor de samenleving. Denk alleen al aan de grote 
behoefte aan duurzame installatiebedrijven. Maar 
die opleidingen krijgen niet altijd de waardering die 
ze verdienen, terwijl ze aan de basis staan van een 
duurzame samenleving. Het opleiden (en omscholen) 
van technici in onder andere duurzame energie,  
duurzaam bouwen en duurzaam voedsel is van  
cruciaal belang. Door leer-werk-onderwijs te 
stimuleren, zijn nieuwe technici meteen klaar om  
aan de slag te gaan.
●  De basisbeurs had nooit afgeschaft mogen worden. 
Nu de basisbeurs terugkeert is deze nog te laag om 
zonder druk te kunnen studeren. Daarom verhogen 
we de basisbeurs naar minimaal 475 euro per maand 
voor uitwonende studenten en 125 euro per maand 
voor thuiswonende studenten.
●  Het collegegeld wordt fors verlaagd. Collegegeld 
wordt voor alle studenten hetzelfde, ongeacht  
leeftijd, het aantal eerder gevolgde studies of  
behaalde diploma’s.
●  Er komt alsnog een royale compensatieregeling voor 
de ‘pechgeneratie’ leenstelsel-studenten.
●  De rente die studenten moeten betalen op studie-
schulden wordt afgeschaft en gaat dus naar 0%.
●  De ov-kaart voor studenten (mbo, hbo en  
universiteit) wordt omgezet in een gift en blijft  
geldig zolang de student studeert. Leerlingen die 
stage lopen in de bovenbouw van het praktijk-  
onderwijs krijgen ook recht op een gratis ov-kaart.
  Tweede Kamerverkiezingen 2023  89●  Het bindend studieadvies wordt afgeschaft.  
In plaats daarvan krijgen studenten voortaan een 
persoonlijke en onderbouwde terugkoppeling.
●  Iedere student krijgt een studentbegeleider  
toegewezen met wie op regelmatige basis studie-  
resultaten worden besproken. Daarnaast krijgt  
iedere student directe en laagdrempelige toegang 
tot een studieadviseur, studentendecaan en  
vertrouwenspersoon.
●   Er komt een jaarlijkse meting naar het studenten-
welzijn in het kader van preventie, vroegsignalering 
en taboedoorbreking.
●  Het aanbod van studentenpsychologen wordt  
verruimd, zodat studenten op een redelijke termijn 
hulp kunnen inroepen.
●  Door nauwere samenwerking tussen mbo, hbo en 
wo verbeteren we de mogelijkheden voor studenten 
om van richting te wisselen en elders in te stromen.
●  Flexstuderen maakt het voor studenten  
gemakkelijker hun studie een jaar te combineren 
met een bestuursfunctie of medezeggenschapsraad, 
mantelzorg of ander maatschappelijk werk, zonder 
dat jaar het volledige bedrag aan collegegeld kwijt 
te zijn. Bij de inrichting van flexstuderen staat het 
belang van studenten voorop.
●  Mbo-instellingen, hogescholen en universiteiten 
worden verder gedemocratiseerd: studenten en  
docenten krijgen in de medezeggenschapsraden 
meer invloed. Bestuurders worden gekozen, in 
plaats van benoemd door de minister.
●  We stellen grenzen aan de doorgeschoten instroom 
van buitenlandse studenten. Het aantrekken van 
veel buitenlandse studenten is een verdienmodel 
geworden, omdat universiteiten met deze  
studenten veel extra collegegelden binnenhalen.  
De toegenomen massaliteit gaat ten koste van de 
kwaliteit van het onderwijs en zorgt voor grote  
problemen in de huisvesting van studenten.
●  Werkgevers worden verplicht een stagevergoeding 
te betalen aan hun stagiairs van minimaal 500 euro 
per maand bij een voltijd stage.
●  Er komen mogelijkheden voor het verzamelen van 
studiepunten met vrijwilligerswerk.
●  Er wordt onderzocht op welke manier er een  
ontwikkelbudget voor iedere Nederlander  
beschikbaar kan worden gesteld.Onderwijs dierproefvrij
Het gebruik van dieren in het middelbaar en hoger 
onderwijs, in snijpractica, bij demonstraties en bij 
proeven moet worden beëindigd. Zolang dit nog  
niet gerealiseerd is, waarborgt de overheid het recht 
van studenten om het gebruik van dieren voor  
onderwijsdoeleinden te weigeren, ook in het  
middelbaar onderwijs. Voor hen dienen alternatieven 
beschikbaar te worden gesteld.
●   Er is een doorlopende campagne om leerlingen  
en onderwijsinstellingen op de hoogte te brengen 
van de rechten van dierproefweigeraars en de  
beschikbare alternatieven.
●  Studenten in (bio)medische opleidingen worden 
standaard onderwezen in én met gebruik van  
alternatieven voor dierproeven.
Onafhankelijke en vrije wetenschap
De onafhankelijkheid en de kwaliteit van de  
wetenschap wordt beschermd en vergroot.  
Wetenschap mag niet onderworpen worden aan 
de tucht van de markt of rendementsdenken. Om 
kwaliteit en onafhankelijkheid van wetenschappelijk 
onderzoek te vergroten wordt een groter deel hiervan 
gefinancierd via vaste (meerjarige) financiering.  
De werkdruk is ook veel te veel toegenomen.  
Het overheidsbudget voor het eerste en tweede  
geldstroomonderzoek wordt daarom structureel  
verhoogd. Daarmee krijgen niet alleen docenten, 
maar ook onderzoekers en promovendi voldoende 
tijd en ruimte om hun werk te doen.
 
●  De overheid investeert extra geld in  
fundamenteel onderzoek. Er zal minder via  
tweede en derde geldstromen gefinancierd worden. 
Matchingseisen van onderzoek van commerciële 
opdrachtgevers worden beperkt.
●  Er komen strengere onafhankelijkheidseisen bij het 
instellen van bijzondere leerstoelen die gefinancierd 
worden door het bedrijfsleven of maatschappelijke 
organisaties en stichtingen.
 
 
 Kennis en cultuur90 Verkiezingsprogramma Partij voor de Dieren●  Wetenschappelijk onderzoek wordt publiek  
gefinancierd en moet dus toegankelijker worden. 
Daarom wordt de Open Access- en Open  
Science-beweging gesteund en gefinancierd.  
Ook wetenschappelijke artikelen en rapporten die 
(deels) met publiek geld zijn gefinancierd, zijn gratis 
en zonder belemmeringen in te zien.
●  Er komt een openbaar register van nevenactiviteiten 
van alle onderzoekers, professoren en docenten op 
universiteiten en hogescholen.
●  Er wordt door de ethische commissies van de  
onderwijsinstellingen toezicht gehouden op  
eventuele belangenverstrengeling van onderwijzend 
personeel. Met name bij commerciële neven-  
functies in de fiscale, bedrijfskundige en  
economische wetenschapsgebieden. Onderzoek 
en academisch werk dat leidt tot verandering in 
economisch denken, wordt gestimuleerd.  
Projecten die in de universitaire economie-  
opleidingen naar meer pluraliteit en diversiteit 
streven, worden ondersteund.
●  De rol van het mbo en hbo in praktijkgericht  
onderzoek wordt erkend en het mbo en hbo krijgen 
een evenwaardige positie bij onderzoeksagenda’s. 
Mbo en hbo krijgen de mogelijkheid om te bouwen 
aan een onderzoeksinfrastructuur.
 
 
 
 
 
 
 
 
 
 
 
 
 
 
 
 
 
 Kunst, cultuur en erfgoed voor iedereen
Een samenleving gedijt het beste als er volop ruimte 
is voor tegenmacht, kritische geluiden en reflectie. 
Kunst en cultuur vervullen hierin een belangrijke rol. 
Ze zetten aan tot reflectie, maken emoties los,  
ontroeren of ontregelen. Kunst stimuleert mensen 
buiten gebaande paden te denken. In deze tijd 
van maatschappelijke transities spelen kunst en  
cultuur ook een cruciale rol bij de verbeelding en 
vormgeving van de samenleving die we voor ogen 
hebben, een rechtvaardige samenleving die niet  
ego-, maar ecocentraal is. Kunst en cultuur hebben 
ook positieve effecten op de gezondheid.  
De Partij voor de Dieren wil uitdrukkelijk de kunst-, 
cultuur- en erfgoedsector betrekken bij maatschap-
pelijke vraagstukken, zoals de aanpak van de klimaat- 
en natuurcrisis en de woningcrisis. We kiezen daarom 
voor herstel van het hart van een vrije samenleving: 
een bloeiende, inclusieve kunst-, cultuur- en erf -
goedsector.
In de coronacrisis zijn verkeerde keuzes gemaakt.  
Er moeten geen miljarden naar fossiele bedrijven,  
er moet meer geld naar de kunst- en cultuursector. 
De harde bezuinigingen van de afgelopen jaren  
brengen de bestaanszekerheid en de toegankelijkheid 
van kunst, cultuur en erfgoed in gevaar en moeten 
dus dringend worden goedgemaakt.
●  Het budget voor kunst, cultuur en erfgoed wordt 
verhoogd om de toegankelijkheid ervan voor alle 
inwoners van Nederland te vergroten. De overheid 
faciliteert kunst- en cultuuraanbod in heel 
Nederland, niet alleen in de Randstad.
●  De Nederlandse Publieke Omroep (NPO)  
houdt standaard radiozendtijd vrij voor het  
programmeren van jazz- en wereldmuziek om zo  
een goede afspiegeling van de Nederlandse cultuur 
te vormen. Ook wordt er vooral nieuwe muziek  
gedraaid, van Nederlandse muzikanten.
 
 
 
 
 
  Tweede Kamerverkiezingen 2023  91●  Cultuureducatie en cultuurparticipatie worden in 
de wet verankerd. Tot die tijd stimuleert de Rijks-
overheid gemeenten en provincies om cultuur-
participatie een vast onderdeel te maken van hun 
welzijnsbeleid. Op lokaal niveau komen er goed 
gespreide, toegankelijke, betaalbare en gevarieerde 
voorzieningen.
●  Een bloeiende samenleving vraagt om investeringen 
in een gelijkwaardige en toegankelijke cultuursector 
voor makers, producenten, personeel, partners en 
publiek. Daarvoor wordt de naleving van de Code 
Diversiteit en Inclusie gestimuleerd.
●  Makers in de culturele sector krijgen een eerlijke 
vergoeding, in lijn met de Fair Practice Code.  
Daarvoor moet structureel meer budget  
beschikbaar komen. We investeren ook in  
regelingen voor kwetsbare zzp’ers en het  
stimuleren van opleidings- en ontwikkeling-  
mogelijkheden binnen de sector.
●  Er komt beleid op klimaat en milieu voor de  
it ook bijdragen aan meer bewustwording over  
klimaat, natuur en milieu.
●  We investeren in behoud en heropening van  
gratis openbare bibliotheken. Digitalisering van 
archieven van culturele en historische organisaties 
wordt gestimuleerd.
●  Museumbezoek wordt financieel toegankelijk voor 
alle burgers.
●  Naast popmuziek hebben ook andere stijlen van 
muziek onverminderd ondersteuning nodig. Tussen 
muziekstijlen hoort daarin een evenredige verdeling 
te zijn. Dat betekent onder meer een goed podium-
beleid, ruimte voor alle muziekstijlen binnen de Raad 
van Cultuur en het Fonds Podiumkunsten, aandacht 
voor de inkomenspositie van muzikanten en, in 
samenwerking met het ministerie van Economische 
Zaken, efficiënte ondersteuning van de exportkracht 
van de Nederlandse muzieksector.
●  Het auteursrecht en het auteurscontractenrecht 
worden gemoderniseerd om de positie van de  
makers te versterken. Platforms die geld verdienen 
aan het aanbod van films en muziek gaan een  
redelijk deel van hun winst uitkeren aan de  
rechthebbende makers.
 
 ●  Cultuur-, kunst- en muziekeducatie krijgen een vaste 
plek in het lesprogramma van het basis-, voortgezet 
en middelbaar beroepsonderwijs. Scholen worden 
een plek waar verbinding ontstaat tussen wijk,  
ouders, culturele instellingen, bibliotheken,  
kunstencentra, musea, verenigingen en podia.
●  We behouden het verlaagde btw-tarief voor de 
kunst- en cultuursector.
●  Er wordt proactief gezocht naar samenwerkingen 
met diverse maatschappelijke netwerken, raden en 
instanties uit het culturele domein om mee te den-
ken over uitdagingen in onze maatschappij.
●  De creatieve sector en de erfgoedwereld worden 
vaker betrokken bij het aanpakken van maatschap-
pelijke opgaven, zoals de klimaatcrisis.
●  Kruisbestuiving tussen artistiek en academisch 
onderzoek wordt gefaciliteerd. Het landelijk fonds 
voor experimenteel onderzoek en projecten op het 
gebied van kunst en wetenschap wordt versterkt.
●  De Rijksoverheid bevordert herbestemming van 
monumenten en stimuleert gemeenten om cultuur-
historische waardenkaarten op te stellen. Historisch 
waardevolle panden worden niet gesloopt, maar 
natuurinclusief gerenoveerd.
●  Archeologische vindplaatsen en cultuurhistorische 
elementen in het landschap verdienen bescherming 
en de betekenis ervan wordt breed uitgedragen naar 
het publiek.
●  We ondersteunen de verduurzaming van  
monumenten.
●  De overheid bevordert het herstel van cultuur-  
landschappen, onder meer door renovatie of aanleg 
van akkerranden en houtwallen, met een ruimhartig 
steunprogramma.
 
 
 
 
 
 
 
 
 
 
 
 Kennis en cultuur92 Verkiezingsprogramma Partij voor de DierenBescherm de journalistiek
 Onafhankelijke, pluriforme journalistiek en media, 
zowel landelijk als lokaal, zijn essentieel voor het 
goed functioneren van een democratische samenle-
ving. Hier in Nederland, maar ook in het buitenland. 
Helaas staat de journalistiek onder druk, worden 
nog veel journalisten bedreigd en is betrouwbare 
informatie steeds moeilijker te onderscheiden van 
desinformatie. De Partij voor de Dieren vindt daarom 
dat de media en journalisten adequaat gesteund en 
beschermd dienen te worden. Het toeslagenschan-
daal heeft laten zien hoe belangrijk onderzoeksjour-
nalistiek is om de macht te kunnen controleren.
●  We versterken de toegankelijkheid en omvang  
van fondsen voor onafhankelijke journalistiek en 
steunen meer investeringen in onderzoeks-  
journalistiek. Daarbij is er aandacht voor inclusie en 
diversiteit.
●  Oude én nieuwe media kunnen aanspraak maken  
op stimuleringsfondsen voor de media. 
Besluitmakers binnen mediafondsen vormen een 
betere afspiegeling van de samenleving.
●  We investeren voldoende in de publieke omroep  
en de regionale omroepen, om onafhankelijke 
nieuwsvoorziening, verslaggeving en onderzoek  
te kunnen waarborgen. De publieke omroep is  
onafhankelijk, ook van commerciële invloeden.
 ●   We komen op voor de rechten van journalistieke 
organisaties en makers om eerlijk betaald te krijgen 
door techgiganten (Google, Meta, etc.) voor het 
gebruik van hun journalistieke inhoud.
●  Er wordt geïnvesteerd in professionalisering van  
de regionale en lokale media, die een belangrijke 
controlefunctie vervullen op de regionale politiek.
●  Er komt een verplichting voor kunstmatige  
intelligentie (AI)-aanbieders om transparant te 
zijn over de manier waarop ze gebruikmaken van 
nieuwsartikelen en andere bronnen.
●  We zetten ons actief in tegen bedreigingen aan  
het adres van journalisten. Ook kunstenaars en 
(politieke) tekenaars worden beter beschermd.  
Online platforms worden aangesproken om 
maatregelen te nemen tegen bedreigingen.
●  Het verlaagde btw-tarief voor nieuwsmedia blijft 
gehandhaafd.
●  Nederland geeft noodvisa af aan buitenlandse  
journalisten in levensbedreige situaties. Tweede Kamerverkiezingen 2023  93
894 Verkiezingsprogramma Partij voor de DierenVechten voor vrijheid, veiligheid  
en een integere overheidEen recht-
vaardige 
samen-
leving
 Tweede Kamerverkiezingen 2023  95De rechtsstaat in Nederland staat onder druk en  
het vertrouwen van burgers in de overheid is laag. 
Dat is geen wonder. Want hoe moet je als burger  
de overheid vertrouwen, als diezelfde overheid  
jarenlang de regels van de democratische rechtsstaat 
aan haar laars lapt? Het toeslagenschandaal heeft 
tienduizenden slachtoffers gemaakt, ouders van  
kinderen gescheiden en levens verwoest.  
De Groningers zijn zowel slachtoffer van de  
gaswinning als van het falen van de overheid. 
Omwonenden van Tata Steel en Chemours hebben 
dagelijks te maken met giftige vervuiling.  
De klimaat- en natuurcrisis worden stelselmatig  
niet serieus genomen, waardoor zelfs de rechter 
eraan te pas moet komen om de overheid tot daden 
te dwingen. Overheidsinstituties zoals de  
Belastingdienst, de politie en gemeenten, die er voor 
de mensen zouden moeten zijn, maken zich schuldig 
aan discriminatie. De Partij voor de Dieren wil dat de 
overheid weer eerlijk en integer wordt. Wij staan voor 
een samenleving waarin iedereen vrij is, zolang die 
vrijheid niet ten koste gaat van anderen.  
Een samenleving waarin burgers worden beschermd 
tegen machtsmisbruik van overheid en bedrijfsleven. 
En een samenleving waarin grondrechten worden 
gerespecteerd.Mensen gaan massaal de straat op om actie te eisen. 
Organisaties en burgers stappen naar de rechter.  
Zij doen een beroep op de rechtsstaat om ze te 
beschermen. En terecht. Nog altijd delven burgers 
het onderspit wanneer zij tegenover grote, machtige 
bedrijven en de overheid staan. Grote vervuilers  
kunnen jarenlang de omgeving vernietigen en  
vergiftigen zonder dat ze een strobreed in de weg 
wordt gelegd. Techbedrijven gebruiken onze meest 
persoonlijke gegevens voor eigen winst. Met het 
toeslagenschandaal en de ramp in Groningen liet de 
overheid zien dat haar eigen instituties onderdeel zijn 
van het onrecht dat mensen wordt aangedaan.
Het is tijd voor radicaal andere keuzes. Niemand is 
vrij, totdat we allemaal vrij zijn. De strijd voor een 
rechtvaardige samenleving is een strijd voor grond-
rechten voor iedereen. We maken een einde aan  
de situatie in het huidige rechtssysteem,  
waarbij de belangen van mensen en bedrijven de 
boventoon voeren omdat dieren en natuur niet  
vertegenwoordigd zijn. Daarom gaan we van  
mensenrechten naar grondrechten voor mensen, 
dieren en natuur.
Net zoals er geen rechtvaardigheid is zolang we  
discrimineren naar soort, is er geen rechtvaardigheid 
zolang we mensen niet werkelijk als gelijken  
behandelen. Artikel 1 van de Grondwet krijgt pas 
betekenis als overheid en samenleving daarnaar 
handelen, zowel in beleid als in cultuur. Discriminatie 
en uitsluiting zitten in de haarvaten van alle onder-
delen in onze maatschappij. In het onderwijs, op de 
woningmarkt, in de gezondheidszorg, bij de politie en 
bij de overheid zelf – we zetten in op een inclusieve 
samenleving met mededogen en respect voor elkaar.
Digitale rechten, zoals het recht op privacy,  
zelfbeschikking en zelfontplooiing, worden leidend  
in onze omgang met digitale technologie.  
Digitalisering biedt steeds meer kansen, maar kent 
ook bedreigingen. We kunnen elkaar wereldwijd snel 
ontmoeten en van elkaar leren. We kunnen de tijd 
die we uitsparen door automatisering gebruiken voor 
meer tijd voor elkaar en zinvol werk.  
 Een rechtvaardige samenleving96 Verkiezingsprogramma Partij voor de DierenWe kunnen kennis over de hele wereld met elkaar 
delen en zo groene transities versnellen. Als we 
niet oppassen, is de keerzijde echter groot. Digitale 
intimidatie, deepfakes en vergaande dataverzameling 
door multinationals en overheid zetten de privacy en 
veiligheid van burgers op het spel.
We werken aan het herstellen van het vertrouwen. 
Vreedzame burgerlijke ongehoorzaamheid is een 
essentieel onderdeel van een gezonde democratie 
wanneer de zittende macht weigert om fundamentele 
rechten te beschermen. We brengen wet- en  
regelgeving rondom demonstraties in lijn met  
internationale mensenrechten en de handhaving  
gaat deze rechten respecteren. Integer bestuur krijgt 
vorm door de lobbymacht van multinationals,  
de agro-industrie en andere commerciële en  
financiële belangen in te perken en burger-  
participatie te versterken.
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 Recht op gelijke behandeling
Er is meermaals bewezen dat er binnen de overheid 
sprake is van institutioneel racisme en uitsluiting. 
Denk bijvoorbeeld aan het toeslagenschandaal, 
te lage schooladviezen voor kinderen van kleur en 
racisme bij de politie. Hoewel weinig mensen bewust 
discrimineren, komen racisme en andere vormen  
van discriminatie veel voor. Zowel zichtbaar als  
onzichtbaar verweven in onze systemen en  
structuren. Het is tijd voor zelfreflectie en een daad-
krachtige aanpak vanuit de overheid. Daarnaast ziet 
de Partij voor de Dieren zelfbeschikking, mededogen 
en kansengelijkheid als belangrijke maatstaven  
binnen onze samenleving. Iedereen moet gelijke  
kansen krijgen en zich vrij en veilig kunnen voelen.
●  De overheid treedt daadkrachtig op tegen  
antisemitisme, anti-zwart racisme, moslimhaat, 
anti-Aziatisch racisme en alle andere vormen van 
discriminatie. Investeren in bewustwording  
en training is daar onderdeel van.
●  Afkomst, seksuele oriëntatie, genderidentiteit,  
geloofsovertuiging, neurodivergentie, een  
beperking of huidskleur mogen niemand meer 
belemmeren om een stageplek, baan of woning  
te vinden. Discriminatie op de arbeids- en woning-
markt wordt aangepakt met duidelijke wetgeving, 
voorlichting en daadkrachtige handhaving.
●  De inkoopcriteria van de overheid garanderen  
dat toeleveranciers maatregelen nemen voor het 
bevorderen van gendergelijkheid, diversiteit en 
inclusie. De overheid geeft zelf het goede voorbeeld 
op dit gebied.
●  Sportwedstrijden worden consequent stilgelegd,  
en indien nodig gestaakt, bij discriminerende 
spreekkoren. Wanneer verbetering uitblijft, worden 
wedstrijden zonder publiek gespeeld.
●  Bij beleid gericht op kwetsbare groepen (zoals de 
Sinti en Roma) worden vertegenwoordigers van de 
groepen en ervaringsdeskundigen actief betrokken.
 
 
 
 
 
  Tweede Kamerverkiezingen 2023  97Een rechtvaardige samenleving
●  Er wordt gewerkt aan een meerjarige, nationale 
strategie om de positie van mensen met een beper-
king en hun naasten te verbeteren. Mensen met een 
beperking moeten volwaardig mee kunnen doen in 
de maatschappij. Validisme wordt serieus genomen 
als vorm van discriminatie. Politieke participatie 
door mensen met een beperking wordt bevorderd.
●  Mensenrechtenverdragen zoals het Kinderrechten-
verdrag, Vrouwenrechtenverdrag en het VN-  
verdrag inzake de rechten van personen met een 
handicap worden strikt nageleefd.
●  Toegang tot openbare informatie, overheids-  
gebouwen, publieke voorzieningen – waaronder  
onderwijs, openbare instellingen en openbaar  
vervoer – wordt vanzelfsprekend voor iedereen.
●  Er komt krachtig LHBTIQA+-emancipatiebeleid 
met een passend budget. We besteden bijzondere 
aandacht aan de aanpak van discriminatie om een 
combinatie van gronden, zoals LHBTIQA+-personen 
van kleur, of mensen met een biculturele en  
religieuze achtergrond. Ook komt er extra aandacht 
voor transgender, intersekse, en non-binaire  
personen.
●  Discriminatie en geweld tegen LHBTIQA+-mensen 
wordt centraal geregistreerd. We zorgen dat  
aangifte doen bij alle vormen van discriminatie  
laagdrempeliger wordt en de aangiftebereidheid  
van slachtoffers wordt vergroot.
●  Transitieverlof wordt wettelijk geregeld.
●  Alle paren krijgen dezelfde rechten als hetero-  
seksuele paren. Er komt een volwaardige wettelijke 
regeling, inclusief tijdsplanning, voor een  
meerouderschap, -gezag en een draagmoeder-
schapsregeling. Kunstmatige inseminatie blijft 
vergoed voor vrouwenparen en alleenstaande 
vrouwen. IVF bij draagmoederschap wordt vergoed 
voor diverse gezinsvormen, dus ook bij bijvoorbeeld 
mannenparen en trans personen. De bescherming 
van donorkinderen wordt verbeterd en er komt 
een wettelijk maximum aan het aantal donaties per 
spermadonor.
●  Burgerlijke staat wordt gezien als een privé-  
aangelegenheid, die alleen mag worden uitgevraagd 
wanneer dit juridisch noodzakelijk is.
●  Sinterklaas wordt een leuk feest voor álle kinderen: 
Zwarte Piet wordt afgeschaft.●  De overheid behandelt alle burgers gelijk.  
Etnisch profileren leidt tot stigmatisering en  
grote problemen bij individuele burgers en hele  
bevolkingsgroepen. Het verbod op etnisch  
profileren voor de Koninklijke Marechaussee wordt 
uitgebreid; er komt een (wettelijk) verbod op het 
gebruik van etniciteit en nationaliteit als indicator 
in risicoprofielen die worden gebruikt voor het  
opsporen van potentiële wet- en regelovertreders. 
Ook etnisch profileren door de politie wordt  
tegengegaan. Preventief fouilleren werkt etnisch 
profileren en stigmatiseren in de hand en staan we 
niet langer toe.
●  We schaffen de identificatieplicht af en de politie 
houdt geen gegevens bij van mensen die niet  
verdacht worden van een strafbaar feit.
●  De politie werkt met prioriteit aan een veilige en 
inclusieve werkvloer. Machtsmisbruik, racisme en 
andere vormen van discriminatie binnen de politie 
en politievakbonden worden grondiger aangepakt. 
Er is geen plek bij de politie voor mensen die zich 
anti-rechtsstatelijk en discriminerend uiten.
●  Er komen voldoende discriminatierechercheurs.  
Op politieacademies en in bijscholing voor  
agenten wordt empathie en effectieve aanpak van 
discriminatie een verplicht en herkenbaar onderdeel 
van het curriculum.
●  Boa’s mogen een hoofddoek of keppel dragen of op 
een andere manier uiting geven aan hun religie.
●  Betwist erfgoed wordt in kaart gebracht en we 
zoeken op democratische wijze, in samenwerking 
met verschillende groepen, een andere, zelfkritische 
omgang met dit erfgoed.
●  We roepen 1 juli uit tot nationale herdenkings-  
en feestdag, waarop we vrij zijn. Zo herdenken 
we het leed van het slavernijverleden, de formele 
afschaffing en vieren we de vrijheid. Er komt een 
herstelfonds voor nazaten van tot slaafgemaakten. 
●  Slavernij en de slavenhandel die in het verleden 
heeft plaatsgevonden wordt bij wet als een misdaad 
tegen de menselijkheid aangemerkt.
 
 
 98 Verkiezingsprogramma Partij voor de DierenRecht op je eigen keuzes
De Partij voor de Dieren hecht grote waarde aan  
het recht op zelfbeschikking zoals het recht op  
controle over je eigen leven en lichaam, het recht 
op houden van wie jij wilt, het recht om te geloven 
waarin jij wilt en het recht om je te presenteren zoals 
je wilt. De rol van de overheid is om dat recht te  
beschermen en te faciliteren. Daarbij hoort  
investeren in gelijke kansen, gelijke behandeling en 
toegang tot goede informatievoorziening op basis 
waarvan mensen hun eigen keuzes kunnen maken.
●  Abortus blijft voor iedereen vergoed binnen  
de basisdekking van de zorgverzekering.
●  Abortus is geen misdaad, deze medische ingreep 
wordt uit het Wetboek van Strafrecht gehaald.
●  Mensen hebben het recht om te demonstreren,  
ook tegen abortus. Wanneer bezoekers van  
abortusklinieken echter worden geïntimideerd, 
wordt hiertegen opgetreden.  
●  Er komt een wettelijke regulering die medisch 
niet-noodzakelijke behandelingen van intersekse 
kinderen zonder hun uitdrukkelijke en goed  
geïnformeerde toestemming aan banden legt.  
Zo kunnen intersekse kinderen zélf kiezen wat er 
met hun lichaam gebeurt.
●  We schaffen de officiële geslachtsregistratie  
overal waar dat kan af. Tot die tijd krijgt iedereen  
die daar behoefte aan heeft een laagdrempelige, 
kosteloze officiële erkenning van hun sekse en/of 
genderidentiteit, inclusief non-binaire gender-  
identiteiten. De deskundigenverklaring vervalt  
en ook mensen onder de 16 jaar kunnen hun  
geslachtsregistratie met toestemming van  
hun ouders wijzigen.
●  Er komt een wettelijk verbod op ‘conversie-  
handelingen’ waarmee wordt geprobeerd om de 
seksuele oriëntatie, genderidentiteit of -expressie 
van mensen te veranderen.
 
 
 
 
 Veiligheid en toegang tot het recht
De rechtsstaat staat onder druk. Door  
bezuinigingen op politie en justitie zijn er te weinig 
agenten op straat, is er te veel werk voor rechters  
en officieren en is de toegang tot het recht niet  
verzekerd.
●  Het voorkomen van criminaliteit wordt de eerste 
prioriteit. Er wordt daarom geïnvesteerd in kansen-
gelijkheid en aandacht voor de oorzaken van  
criminaliteit. Lokale overheden krijgen meer budget 
voor gerichte ondersteuning aan ouders met 
kinderen die dreigen af te glijden, bij voorkeur door 
professionals in wie de jongeren in kwestie zich 
kunnen herkennen.
●  De afgelopen jaren zijn heel veel politiebureaus  
gesloten, vooral in kleinere gemeenten en op het 
platteland. Hierdoor is de leefbaarheid sterk  
achteruitgegaan. Door kleine politiebureaus  
te heropenen verbeteren we de veiligheid in de  
regio en bestrijden we drugsdumping, mestfraude,  
wildstroperij en andere milieucriminaliteit.
●  Er wordt geïnvesteerd in diversiteit binnen teams 
van wijkagenten. 
●  Er wordt geïnvesteerd in positieve rolmodellen  
in de wijk.
●  Fysiek letsel door geweldstoepassing van de politie 
moet waar mogelijk voorkomen worden. Onderzoek 
naar politiegeweld wordt onafhankelijk en  
transparant.
●  De bezuinigingen op de GGZ hebben ervoor  
gezorgd dat de politie vaak moet worden ingezet bij 
mensen met onbegrepen gedrag. Dit gaat niet altijd 
goed. We zorgen ervoor dat de politie beter in staat 
is met deze mensen om te gaan, bijvoorbeeld door 
middel van trainingen. Ook investeren we in de GGZ 
om dit zo veel mogelijk te voorkomen.
●  De nekklem wordt verboden en het stroomstoot-  
wapen wordt afgeschaft.
●  Er komt zo snel mogelijk een einde aan de inzet  
van dieren, zoals honden en paarden, binnen het  
politiekorps. Zo lang de politie nog honden en 
paarden gebruikt, moet bescherming van de dieren 
bij de training en het inzetten van de dieren voorop 
staan. 
  Tweede Kamerverkiezingen 2023  99●  Politietaken worden niet overgenomen door private 
beveiligers of boa’s. Boa’s worden dus niet  
bewapend.
●  Bij politie en justitie komt meer aandacht voor 
vrouwenmoord (femicide). Er worden maatregelen 
genomen om femicide terug te dringen.
●  We draaien de bezuinigingen terug en investeren 
fors in de rechtspraak en het Openbaar Ministerie. 
Ook zorgen we voor meer opleidingscapaciteit.
●  We vergroten de toegang tot het recht.  
De sociale advocatuur krijgt voldoende tijd en geld, 
griffiekosten worden verlaagd en we bieden betere 
rechtshulp aan mensen met een laag inkomen.  
Het Juridisch Loket krijgt versneld een  
onafhankelijke positie.
●  Maatschappelijke organisaties vervullen een  
onmisbare rol in een democratische rechtsstaat.  
De representativiteitseisen worden niet aangepast.
●   Een geldboete treft mensen met een kleine  
portemonnee veel harder dan een vermogende.  
Daarom worden boetes inkomensafhankelijk.
●  Seksueel grensoverschrijdend gedrag en seksueel 
geweld worden bestreden. Seks tegen de wil  
wordt strafbaar. Daarnaast is een cultuuromslag  
nodig, waarbij we ons richten op voorlichting,  
bewustwording en preventie.
●  Gebruik en de productie van softdrugs wordt  
gelegaliseerd, zodat teelt legaal wordt en er  
accijns over kan worden geheven. Jongeren en 
volwassenen worden indringend voorgelicht over de 
impact van (synthetische) drugs op hun gezondheid, 
het milieu en criminaliteit. Er komen geen nieuwe 
coffeeshops in de buurt van scholen.
●  Er komt een verbod op consumentenvuurwerk en 
carbidschieten. Professionele vuurwerkshows of 
spektakelshows worden georganiseerd op locaties 
waar mensen, dieren, natuur en milieu daarvan  
geen schade ondervinden.
 
 
 
 
 
 Integere overheid
Een goed functionerende overheid is open,  
transparant en biedt gelijke kansen voor iedereen.  
De Partij voor de Dieren is er voor al die burgers  
die tegen de klippen op vechten tegen het systeem.  
We zorgen ervoor dat de overheid de belangen van 
de burger weer op de eerste plaats zet.
●  Gedupeerden van het toeslagenschandaal worden 
ruimhartig gecompenseerd. Acute financiële nood 
wordt waar nodig zo snel mogelijk opgelost. Maat-
werk, eventueel gekoppeld aan financiële bijstand, 
vormt het uitgangspunt. Dit zorgt ervoor dat het 
hele proces wordt doorlopen op alle vijf de sociale 
gebieden (zorg, werk, inkomen, wonen en onder-
wijs). Collectieve oplossingen krijgen hun plek in 
overleg met hen die het aangaat. De aspecten van 
emotioneel herstel, gelijkwaardigheid en eigen regie 
zijn altijd cruciaal. Het is een waardevolle en nood-
zakelijke investering om de schade van dit schandaal 
te herstellen.
●  Uithuisgeplaatste kinderen en hun ouders worden, 
waar mogelijk, snel herenigd. Er komt een fonds 
waaruit slachtoffers van uithuisplaatsing (ouders  
en kinderen) hun afgebroken opleiding kunnen 
afmaken.
●  De gaswinning heeft in Groningen een ramp  
veroorzaakt. De belangen van de Groningers zijn 
structureel genegeerd. De aanbevelingen van de 
parlementaire enquêtecommissie worden in  
gelijkwaardige samenspraak met de Groningers 
uitgevoerd. De gaskraan in Groningen gaat definitief 
dicht, en blijft dicht. Omdraaiing van bewijslast is  
en blijft een leidend principe. Investeringen in 
versterking van huizen gaan gepaard met  
verduurzaming.
●  De regering biedt excuses aan voor de wijze waarop 
de Q-koortsepidemie na 2007 is aangepakt, erkent 
haar verantwoordelijkheid voor het nalaten van  
adequate voorzorgsmaatregelen en vergoedt  
ruimhartig alle schade aan de slachtoffers.
 
 
 
 
 Een rechtvaardige samenleving100 Verkiezingsprogramma Partij voor de Dieren●  Er wordt direct opgetreden tegen de ziek-  
makende vervuiling van Tata Steel en Chemours, 
om een nog grotere ramp voor de omwonenden, 
natuur en milieu te voorkomen. De vergunningen 
van de meest vervuilende onderdelen van Tata Steel 
worden per direct ingetrokken. We dwingen  
Chemours tot zo snel mogelijk nul uit de pijp.
●  De schade veroorzaakt door mijnbouwactiviteiten 
in de steen- en bruinkoolmijnen van Limburg wordt 
vergoed door het Rijk.
●  In principe is alle overheidsinformatie openbaar, 
toegankelijk en digitaal beschikbaar. De overheid 
is uiterst terughoudend bij het opleggen van  
vertrouwelijkheid of geheimhouding. Onderzoeks-
journalisten en kritische burgers worden niet langer 
tegengewerkt maar geholpen om de overheid te 
controleren. De Wet open overheid (Woo) wordt 
strikt nageleefd. Dat betekent dat informatie sneller 
beschikbaar komt en minder informatie mag worden 
weggelakt.
●  Op alle niveaus van bestuur en volks-  
vertegenwoordiging komt een openbaar lobby-  
register. Bestuursstukken zoals wetsvoorstellen  
en beleidsmaatregelen vermelden welke invloed 
lobbyisten op de voorstellen hebben gehad.  
Een onafhankelijke autoriteit houdt toezicht op de 
integriteit van lobbyisten en politici.
●  Er komt een constitutioneel hof dat wetten gaat 
toetsen aan de Grondwet.
●  Er wordt verder geïnvesteerd in een cultuuromslag 
bij de overheid: van wantrouwen van de burger,  
naar vertrouwen als basis. Medemenselijkheid  
komt centraal te staan bij alle handelen van  
overheidsinstanties. De ambtelijke organisatie wordt 
hervormd.
●  De communicatie door de overheid wordt  
vereenvoudigd, eenduidig en sneller.
●  We implementeren een gecoördineerde strategie 
voor de integriteit van bewindspersonen en  
ambtenaren in hoge functies en we gaan belangen-
verstrengeling en draaideurconstructies tegen.
●  Klokkenluiders zijn een belangrijke bron voor het 
opsporen van misstanden in bedrijven en (overheids)
organisaties en worden daarom goed beschermd. 
Buitenlandse klokkenluiders, die de misstanden van 
een staat blootleggen, worden niet uitgeleverd.●  Taken en verantwoordelijkheden van de landelijke 
overheid kunnen alleen aan provincie of gemeente 
worden overgedragen onder scherpe voorwaarden. 
De taak moet zich ervoor lenen en de overheden 
die de nieuwe taak erbij krijgen moeten voldoende 
(financieel) zijn toegerust.
●  Bestuurders in publieke en semipublieke instellingen 
verdienen niet meer dan de premier.
●  De Wet gemeenschappelijke regelingen wordt  
vernieuwd zodat het recht van amendement en 
het budgetrecht voor volksvertegenwoordigers 
beter verankerd worden en daarmee een verplicht 
onderdeel worden van samenwerkingen tussen  
gemeenten, provincies en waterschappen. Ook de 
Wet op de veiligheidsregio’s wordt aangepast,  
zodat gemeenteraden hun controlerende taak beter 
kunnen uitvoeren. Overheidstaken komen weer 
dichter bij de volksvertegenwoordigers en worden 
onderworpen aan de controle door en besluit-  
vorming van gekozen volksvertegenwoordigers.
●  Burgers krijgen goede, gedegen informatie van 
overheidsdiensten en bedrijven die publiek geld 
besteden. De overheid is open over hoe beleid tot 
stand komt. De regering wordt streng gehouden aan 
de Grondwet en mag geen informatie achterhouden 
voor volksvertegenwoordigers.
 
 
 
 
 
 
 
 
 
 
 
 
 
 
 
 
 
  Tweede Kamerverkiezingen 2023  101Democratische vernieuwing
Onze democratie is van grote waarde. We zijn met 
zijn allen verantwoordelijk voor het behoud van de 
democratie. Maar veel mensen voelen zich niet meer 
gehoord door de politiek. Er is een groot verschil in 
lobbymacht tussen commerciële belangen aan  
de ene kant en burgers en het maatschappelijke  
middenveld aan de andere kant. De enorme invloed 
van grote vervuilers, multinationals, de agro-industrie 
en de financiële sector ondergraaft en vertraagt  
stelselmatig alle positieve verandering voor het wel-
zijn van mens, dier en hun leefomgeving.  
De Partij voor de Dieren pakt die scheve verhouding 
aan. Zo krijgen verschillende vormen van burger-  
participatie een prominentere plaats, en mensen 
krijgen meer zeggenschap over hun directe 
leefomgeving. Het investeren in vroege burger-  
participatie verdient zich terug door meer begrip 
voor beslissingen en veel tijdwinst door het  
voorkomen van lange en dure bezwaarprocedures.
●  Het initiëren van een burgerinitiatief wordt eenvou-
diger.
●  Het raadgevend referendum wordt heringevoerd en 
krijgt een plaats bij belangrijke besluiten. Er wordt 
per geval bekeken welke vorm van burgerparticipa-
tie het meest effectief is (zoals een burgerberaad, 
internetconsultatie of een meerkeuzevraag bij een 
referendum).
●  We voeren een correctief bindend referendum in  
bij verstrekkende besluiten die bijvoorbeeld onze 
democratie kunnen aantasten, zoals handels-  
verdragen.
●  Er worden meer burgerberaden ingevoerd, waarin 
door loting geselecteerde dwarsdoorsneden van de 
Nederlandse bevolking serieus gaan meepraten en 
meebeslissen over belangrijke nationale kwesties, 
als aanvulling op en verrijking van de huidige  
parlementaire democratie.
●  Bij raadplegingen van burgers en belanghebbenden 
is er borging dat ook de stem van toekomstige 
generaties, dieren en natuur wordt gehoord.
 
 
 
 ●  Mensen moeten meer zeggenschap krijgen over  
hun directe leefomgeving. Daarom versterken  
we wijk- en buurtverenigingen en wijkraden en  
worden zij actief betrokken bij besluiten over de 
buurt. Buurtverenigingen krijgen naar Brits  
voorbeeld meer rechten om mee te bepalen over  
de functie van publieke gebouwen.
●  Vroegtijdige openbare inspraak voor burgers en 
anderen wordt gestimuleerd en gefaciliteerd.
●  Er komt een platform dat burgerparticipatie op 
laagdrempelige manier toegankelijk maakt,  
met uitleg over hoe je politiek actief kan worden, 
met een agenda met politieke bijeenkomsten,  
een vacaturebank voor politieke nieuwelingen en 
oproepen voor bijvoorbeeld burgerfora.
●   De politiek maakt keuzes die een grote impact  
hebben op de toekomst van jongeren. De kies-  
gerechtigde leeftijd wordt daarom verlaagd naar 
16 jaar en daarvoor worden de Grondwet en de  
Kieswet aangepast.
●  Er wordt geïnvesteerd in organisaties die zich  
inspannen om jongerenparticipatie, ervarings-  
deskundigheid en de ondersteuning van jong-  
volwassenen in kwetsbare omstandigheden  
mogelijk te maken, en om ze een vaste en gelijk -
waardige plek aan de tafel te geven om mee te 
praten en mee te beslissen.
●  De geborgde zetels in de waterschapsbesturen,  
die nu nog gereserveerd zijn voor boeren en beheer-
organisaties, worden afgeschaft, zodat waterschap-
pen een daadwerkelijk democratische zetelverdeling 
krijgen.
●  De Tweede Kamer wordt versterkt door het aantal 
zetels te verhogen en door de ondersteuning uit  
te breiden. Zo kan de Kamer beter tegenwicht 
bieden aan de regering en haar controlerende en 
wetgevende taken uitoefenen.
●  De Partij voor de Dieren is voorstander van  
modernisering van het koningschap, waarbij 
de koning alleen een ceremoniële rol heeft.  
De koning en zijn familie gaan net als iedereen 
belasting betalen en we nemen andere financiële 
tegemoetkomingen en vergoedingen kritisch  
onder de loep. Persoonlijke inkomsten van de leden 
van het koningshuis gaan vallen onder de Wet  
normering topinkomens. ●Een rechtvaardige samenleving102 Verkiezingsprogramma Partij voor de Dieren●  De kosten voor het koningshuis worden transparant. 
De koning blijft niet langer voorzitter van de Raad 
van State.
●  Het Koninklijk Jachtdepartement wordt opgeheven. 
Kroondomein Het Loo wordt het hele jaar publiek 
toegankelijk en er wordt niet meer gejaagd.
Het recht om te demonstreren
De wereld staat op een kantelpunt en dat merk je. 
Overal ter wereld gaan mensen van alle leeftijden 
en achtergronden de straat op om actie te eisen 
om onze Aarde leefbaar te houden, grote vervuilers 
aan te pakken en onze gezondheid te beschermen. 
Steeds meer mensen laten zich horen tegen onrecht: 
onrecht tegen mensen die het al moeilijk hebben en 
onrecht tegen miljarden dieren.
Demonstreren heeft de maatschappij veel  
gebracht en we hebben er een groot deel van onze 
verworvenheden aan te danken. Het demonstratie-
recht is daarom ook een groot goed dat we moeten 
koesteren. Maar dit recht staat in Nederland onder 
druk.
●  Demonstreren is een grondrecht. De autoriteiten 
moeten zich maximaal inspannen om demonstraties 
te faciliteren en uitgaan van de vreedzaamheid  
van demonstranten. De aanmeldingsplicht voor 
demonstraties wordt vrijwillig.
●  De Wet openbare manifestaties wordt in lijn  
gebracht met de verplichtingen die volgen uit de 
internationale mensenrechten. De tekst die het  
mogelijk maakt regels op te leggen aan een  
demonstratie of deze te verbieden alleen vanwege 
hinder voor het verkeer, of omdat de demonstratie 
niet of te laat is aangemeld, wordt geschrapt.
●  Aanhouding van vreedzame demonstranten wordt 
vermeden. Wanneer een deel van de demonstranten 
geweld gebruikt, moet de politie ervoor zorgen dat 
de vreedzame demonstranten door kunnen gaan 
met hun protest.
●  Bij (dreigend) geweld van anderen (vijandig publiek) 
beschermt de politie het vreedzame protest en 
treedt op tegen de mensen die geweld gebruiken.
 ●  Medewerkers van de gemeente en de politie  
worden beter op de hoogte gesteld van de  
mensenrechten en wettelijke kaders van het 
demonstratierecht. Onvoldoende kennis of  
onduidelijkheden over het demonstratierecht in de 
praktijk kunnen leiden tot regels en voorschriften 
die tegen de mensenrechten in gaan. Er komt een 
website over het demonstratierecht.
●  Gemeenten en politie communiceren open over 
eventueel gemaakte fouten en leren ervan.
●  De privacy van demonstranten wordt beschermd. 
ID-controles van vreedzame demonstranten zijn  
in strijd met het demonstratierecht, het recht op 
privacy en het recht op gegevensbescherming.  
In de instructies voor ID-controles wordt duidelijk 
gemaakt dat controles tijdens demonstraties alleen 
mogen bij een verdenking van een ernstig strafbaar 
feit. Surveillance van vreedzame demonstranten 
stopt.
 
 
 
 
 
 
 
 
 
 
 
 
 
 
 
 
 
 
 
 
 
 
 
 
  Tweede Kamerverkiezingen 2023  103Een veilige digitale wereld
Privacy is van onschatbare waarde in een vrije  
samenleving en daarom grondwettelijk beschermd. 
Alleen met privacy kunnen we een vrij leven leiden 
zonder interventies van anderen en van de staat. 
Door de opkomst van nieuwe technieken staat  
onze privacy echter onder druk. Technologische  
ontwikkelingen zoals (generatieve) kunstmatige  
intelligentie (AI) en kwantumtechnologie gaan  
razendsnel en brengen essentiële cyberweerbaar-
heidsvraagstukken met zich mee. Het is zorgwekkend 
dat bedrijven onze data verzamelen en verkopen  
en zo steeds meer macht naar zich toe trekken.  
Meta (voorheen Facebook) en Google maken winst 
met de verkoop van onze meest persoonlijke 
gegevens. Identiteitsfraude ligt op de loer en  
multinationals doen er alles aan om ons (koop)gedrag 
en onze mening te beïnvloeden. Ook als je niets te 
verbergen denkt te hebben, kunnen gegevens in  
verkeerde handen terechtkomen. Gegevens-  
bescherming krijgt meer prioriteit, we pakken  
digitaal pesten aan en versterken de burgerrechten  
in de digitale wereld. We zorgen dat voor vitale 
digitale infrastructuur altijd een analoge terugval-
optie beschikbaar is.
●  Systemen die de privacy niet kunnen waarborgen 
worden afgeschaft of aangepast, zoals de landelijke 
elektronische patiëntendossiers. Medische dossiers 
worden niet opengesteld zonder expliciete  
toestemming.
●   Apps die de privacy niet kunnen waarborgen  
worden verboden.
●  De privacy en data van gebruikers zijn bij veel  
Internet of Things-apparaten (verbonden met wifi 
en/of bluetooth) niet veilig. De overheid zet zich in 
voor het realiseren van cybereisen aan apparatuur.
●  De voorgestelde EU ‘chatcontrol’, waarmee alle  
digitale communicatie gescand wordt, komt er niet. 
We houden end-to-end encryptie in stand.
 
 
 
 
 
 ●  Bedrijven worden gedwongen meer transparantie 
te geven over hun opslag en gebruik van data en de 
werking van algoritmes. We begrenzen de mogelijk -
heden waarvoor onze data gebruikt mogen worden 
en verbieden de verkoop van data zonder expliciete 
toestemming. Nederlandse data worden zo veel 
mogelijk opgeslagen in datacenters in Nederland, 
zodat deze niet vallen onder Amerikaanse of  
Chinese wetgeving.
●  Studenten mogen weigeren meekijksoftware te 
installeren op hun computer voor het maken van 
tentamens. Meekijksoftware voor thuiswerkende 
werknemers wordt verboden.
●  Bank- en betaalgegevens van burgers zijn  
vertrouwelijk, daarom moeten we niet toestaan  
dat derden zonder expliciete toestemming in bank -
rekeningen kunnen kijken. Het onderdeel ‘toegang 
van derden tot de betaalrekeningen’ van de richtlijn 
betaaldiensten (PSD2) wordt afgeschaft.
●  Met slimme apparatuur zoals auto’s vol camera’s 
en horloges die gezondheidsgegevens registreren 
worden steeds meer data verzameld. We zorgen dat 
de gebruikers en niet de bedrijven de zeggenschap 
krijgen over die gegevens.
●  Nederland gaat persoonsgegevens op het hoogste 
niveau beschermen. De overheid gaat structureel 
investeren in softwareprojecten om de digitale  
infrastructuur beter te beveiligen.
●  De Autoriteit Persoonsgegevens wordt uitgebreid 
om de naleving van de AVG (Algemene verordening 
gegevensbescherming) goed te kunnen controleren.
●   Groepsbelediging, digitaal pesten, discriminatie en 
oproepen tot racistisch geweld op sociale media 
worden hard bestreden.
●  Voor veilige verdere digitalisering is een domein-
overstijgende regie op samenwerking nodig, waarbij 
cybersecurity, digitale autonomie, bestrijding van 
cybercrime en kennisontwikkeling als integrale 
onderdelen en noodzakelijke randvoorwaarden 
worden gezien. Er wordt geïnvesteerd in voldoende 
cyberbewustzijn en dus digitale geletterdheid van 
burgers.
 
 
 
 Een rechtvaardige samenleving104 Verkiezingsprogramma Partij voor de DierenRechten in de digitale wereld
Digitalisering brengt ons veel. We kunnen makkelijk 
in contact blijven met elkaar, efficiënter werken en 
hebben een ongelofelijke hoeveelheid informatie  
binnen handbereik. De nadelen van digitalisering 
worden echter ook steeds duidelijker. Digitale 
technologie gebruikt steeds meer energie en water, 
nepnieuws maken en verspreiden was nog nooit zo 
makkelijk, bedrijven hebben steeds meer gegevens 
en macht en de Autoriteit Persoonsgegevens  
concludeerde dat inmiddels iedereen ervan uit  
moet gaan betrokken te zijn geweest bij een  
datalek. De snelle ontwikkeling van kunstmatige 
intelligentie (AI) maakt extra duidelijk dat er nieuwe 
regels moeten komen. We zorgen dat de positieve 
kansen, bijvoorbeeld op een betere gezondheidszorg 
en effectiever klimaatbeleid, benut worden terwijl  
we de risico’s beperken. Om burgerrechten,  
privacy, duurzaamheid en het publieke belang goed 
te regelen, gaan we bedrijven strenger aanpakken en 
dataminimalisatie en databescherming meer prioriteit 
geven.
●  Bedrijven worden streng gehouden aan de principes 
‘Privacy by Design’ en ‘Privacy by Default’. Dat  
betekent dat er zo min mogelijk data verzameld 
worden en de standaardinstellingen altijd privacy -
vriendelijk zijn.
●   Gegevens verzamelen mag alleen als daar  
nadrukkelijk toestemming voor is gegeven,  
waarbij op een korte, makkelijk leesbare manier  
aan de gebruiker wordt uitgelegd waar deze voor 
worden gebruikt. Weigeren is altijd een optie.
●  Burgers hebben recht op een vrij internet zonder 
filters, blokkades of doorgifte van gegevens door 
providers.
●  Zelflerende systemen, waarbij computers besluiten 
nemen over mensen zonder menselijke inmenging, 
worden aan streng ethisch en privacytoezicht  
onderworpen. Ook wordt erop gelet of deze  
systemen discriminatoire besluiten nemen.  
De overheid gebruikt geen ‘black box’- algoritmes.
●  Bij de ontwikkeling van nieuwe kunstmatige  
intelligentie wordt een ethische toets verplicht.
 
 ●  Content die gemaakt is door kunstmatige 
intelligentie moet altijd direct te herkennen zijn door 
bijvoorbeeld een watermerk of logo.
●  We investeren in wetenschappelijk onderzoek naar 
verantwoorde en veilige kunstmatige intelligentie.
●  Door kunstmatige intelligentie kunnen computers 
met één druk op de knop nieuwe kunst maken in  
de stijl van bestaande kunstenaars. Daarom  
moderniseren we het auteursrecht, zodat dit beter 
aansluit bij de huidige tijd. Hierbij is het belangrijk 
dat makers een passende vergoeding krijgen.
●  Een ‘slim’ apparaat vragen het licht uit te doen kost 
nu net zoveel energie als het licht een uur lang laten 
branden. Er komen strenge duurzaamheidsnormen 
voor de ICT-sector.
●  Open-sourceprojecten bieden veel kansen om 
kennis en informatie te delen. Door bijvoorbeeld 
technologische oplossingen te delen, kunnen  
andere landen, ondernemers en individuen  
bestaande kennis gebruiken om verder te  
ontwikkelen. De overheid gaat open standaarden, 
open-sourcesoftware en open hardware stimuleren 
en waar mogelijk gebruiken.
●  Burgers die niet uit de voeten kunnen met de  
digitale middelen van de overheid, kunnen altijd bij 
een fysieke balie in hun eigen gemeente terecht. 
Communicatie per post blijft altijd mogelijk. Op alle 
overheidslagen worden de principes van digitale 
inclusie en toegankelijkheid in acht genomen en 
toegepast.
 
 
 
 
 
 
 
 
 
 
 
 
 
  Tweede Kamerverkiezingen 2023  105●  Het moment waarop kunstmatige intelligentie (AI) 
slimmer wordt dan de mens komt steeds dichter-
bij. Van een systeem dat je niet begrijpt, kun je 
het gedrag niet voorspellen. Bovendien kunnen 
kwaadwillenden deze intelligente AI als wapen 
inzetten. Dit alles brengt grote risico’s met zich mee 
voor de mensheid. Nederland sluit zich aan bij de 
oproep van deskundigen om de ontwikkeling van 
AI-systemen die krachtiger zijn dan GPT-4 minstens 
6 maanden te pauzeren, en werkt internationaal 
samen om veiligheidsmaatregelen te ontwikkelen en 
in te voeren.
Een overheid die privacy respecteert
De overheid maakt gretig gebruik van de mogelijk-  
heden die er zijn om burgers te controleren onder  
het mom van veiligheidsmaatregelen en efficiëntie. 
We moeten hier juist zeer terughoudend mee  
omgaan. Veiligheid bereik je niet met het schenden 
van grondrechten. We voorkomen dat onze gegevens 
in verkeerde handen vallen en tegen ons worden 
gebruikt.
●  Alleen wanneer sprake is van een concrete  
verdenking die door de rechter wordt getoetst,  
mogen politie, justitie en inlichtingendiensten 
gegevens over burgers opvragen bij bedrijven. 
Burgers krijgen meer zicht op de gegevens die over 
hen zijn opgeslagen en betere mogelijkheden zich 
uit datasystemen te laten verwijderen (het recht om 
vergeten te worden).
●  Opsporing- en veiligheidsdiensten mogen niet 
rondsnuffelen in digitale apparaten zonder dat daar 
een zwaarwichtige, door de rechter getoetste reden 
voor is. Een sterkere controle op deze diensten is 
belangrijk. Er komen strengere normen voor het 
aftappen van telefoons. Het communicatiegeheim 
wordt beschermd en gerespecteerd.
●  Er komt een sterkere en openbare controle op het 
functioneren van de veiligheidsdiensten. Daarnaast 
moet duidelijk worden hoe de privacy van mensen 
gewaarborgd is in de algoritmes die de diensten  
gebruiken. Ook moet worden aangetoond dat de 
inzet van deze algoritmes niet leidt tot etnisch  
profileren.●  Ondanks een duidelijk ‘Nee’ van Nederland bij 
het referendum, werd de Sleepwet voor massale 
inzameling van data ingevoerd. De voorgenomen 
verdere verruiming van de Sleepwet gaat niet door. 
In plaats daarvan wordt de Sleepwet ingetrokken en 
er komt een nieuwe privacyvriendelijke Wet op de 
inlichtingen- en veiligheidsdiensten (Wiv).
●  Al het beleid op het gebied van aftappen,  
verzamelen en opslaan van gegevens van burgers 
wordt scherp herzien in het belang van de privacy.
●  De voorgestelde ‘Super SyRi’-wet (WGS), waarbij  
de overheid en bedrijven massaal gegevens  
verzamelen, koppelen en analyseren, voeren we  
niet in.
●  We gaan uiterst terughoudend om met data-  
experimenten in de private en publieke ruimte.  
Initiatieven zoals korting op de huur als bewoners al 
hun data afstaan zijn onwenselijk.
●  Inzet van cameratoezicht mag alleen tijdelijk,  
in een door de rechter aangewezen risicogebied. 
Camera’s met gezichtsherkenning staan we niet  
toe in de openbare ruimte, winkels en horeca.  
De politie stopt dus ook met het ‘Camera in 
Beeld’-surveillancenetwerk.
●  China en de Verenigde Staten beheersen de  
digitale wereld. We blijven zeer kritisch over de 
buitenlandse invloed op technologie en het internet.  
We zorgen voor een robuuste taskforce die  
spionage opspoort en tegengaat. De AIVD is zeer 
terughoudend met het delen van gegevens van  
burgers met buitenlandse veiligheidsdiensten.
●  We onderzoeken hoe we internetgiganten meer 
verantwoordelijkheid kunnen laten nemen om  
nepnieuws tegen te gaan zonder dat zij te veel 
macht krijgen over de inhoud die op de platformen 
gedeeld wordt. We gaan ervoor zorgen dat internet-
bedrijven als Meta en Google meer transparantie 
bieden over wat zij gebruikers laten zien en  
waarom, en leggen microtargeting (waarbij heel 
gericht wordt geadverteerd) aan banden.
 Een rechtvaardige samenleving106 Verkiezingsprogramma Partij voor de Dieren
9 Tweede Kamerverkiezingen 2023  107Naar een groene, rechtvaardige 
en diervriendelijke wereldEuropa en 
internationale 
solidariteit
108 Verkiezingsprogramma Partij voor de DierenOver grenzen heen denken zit in het DNA van de 
Partij voor de Dieren. Al onze activiteiten en al onze 
oplossingen zijn gebaseerd op een planeetbreed, 
ecocentrisch perspectief. Onze doelen gaan over  
universele behoeften, ongeacht het land waar je 
woont: alle wereldburgers (mens én dier) hebben 
recht op een veilige, gezonde en stabiele leef-  
omgeving. Maar die staat wereldwijd onder grote 
druk door verschillende crises. Wij staan naast  
moedige burgers die wereldwijd de weg wijzen 
naar een veilige, groene, sociale en diervriendelijke 
wereld. Samen doorbreken we oude machts-  
structuren, zodat mensen weer de ruimte krijgen  
om mee te beslissen over de toekomst.  
Verwoestende commerciële belangen leveren  
macht in. We versterken de positie van burgers en 
maatschappelijke organisaties. Geen blinde focus 
op economische groei, maar op Europees en 
internationaal niveau samenwerken voor het welzijn 
van mens, dier en planeet.Iedereen wil een gezonde en veilige leefomgeving 
en ruimte om zichzelf te zijn. Maar dat is nog lang 
niet vanzelfsprekend. Biodiversiteitsverlies bedreigt 
ecosystemen en onze voedselzekerheid.
Klimaatverandering maakt gebieden onbewoonbaar. 
Milieuvervuiling vernietigt de leefomgeving van 
alle levende wezens. Door de oorlog in Oekraïne en 
gewapende conflicten elders zijn mensen bovendien 
hun leven niet zeker. Mensenrechten en persvrijheid 
staan onder druk. De dominantie van commerciële 
belangen houdt dieren gevangen in een systeem 
waarin ze als een product worden behandeld.
We kunnen de keuzes die we maken in Nederland 
niet los zien van de problemen waar mensen in  
andere landen mee te maken hebben. Daarom is 
bewustzijn van onze eigen rol in de verschillende 
problemen belangrijk. In Nederland en de EU  
gebruiken we meer dan ons eerlijke deel aan natuur-
lijke bronnen. Dat is voor onze planeet onhoudbaar 
en voor onze medemensen oneerlijk. De Partij voor 
de Dieren wil dat Nederland als een van de rijkste 
landen ter wereld zijn verantwoordelijkheid neemt 
en samen met welwillende burgers wereldwijd werkt 
aan de bescherming van ieders behoefte aan een 
veilige en gezonde toekomst.
De Partij voor de Dieren staat voor het wegnemen 
van de grondoorzaken van onrechtvaardigheid,  
voor internationale solidariteit en voor samenwerking 
met mensen die zich overal ter wereld inzetten voor 
het welzijn van alle levende wezens. Internationaal 
bouwen we aan een moedige politieke beweging, 
die het welzijn van alle levende wezens vooropstelt 
en de ecologische grenzen respecteert. De Partij  
voor de Dieren werkt daarvoor al jaren samen met 
onze zusterpartijen en activisten in Europa,  
Midden- Oosten, Canada, de Verenigde Staten, 
Zuid-Amerika, Azië en Afrika.
 
 
 
 
 
  Tweede Kamerverkiezingen 2023  109Europa en internationale solidariteitEen diepgroen Europa zonder dubbele agenda
Mede dankzij de groeiende beweging van klimaat-  
stakers, dierenbeschermers en natuuractivisten,  
tekent zich de laatste jaren een groenere koers af  
in de Europese Unie. De Europese Commissie  
presenteerde de ‘Green Deal’, met plannen om de 
natuur beter te beschermen, klimaatverandering
tegen te gaan, vervuiling aan te pakken en ons  
voedselsysteem duurzamer en diervriendelijker te 
maken. Eindelijk kwam – na decennialange stilstand 
– de aankondiging dat Europese dierenwelzijns-  
wetten worden aangepakt om misstanden in stallen, 
bij diertransporten en in slachthuizen tegen te gaan.
Maar die groenere koers is pril en kwetsbaar.  
De Green Deal ligt onder vuur van de industriële 
agrolobby en haar politieke vertegenwoordigers. 
Cruciale onderdelen uit de Green Deal, zoals de  
nieuwe Natuurherstelwet, het verbeteren van  
Europese dierenwelzijnswetgeving en het  
verminderen van landbouwgifgebruik, stuiten  
op weerstand van gevestigde industrieën en  
conservatieve politici. En dat terwijl de Green Deal, 
als we de wetenschap volgen, veel ambitieuzer zou 
moeten zijn.
Het groene EU-beleid is verre van consistent.  
Miljardensubsidies uitgeven aan de vee-industrie is 
desastreus voor mens, dier en de toekomst van onze 
planeet. Dat geldt ook voor het Europese vrijhandels-
beleid, denk bijvoorbeeld aan het Mercosur-verdrag. 
Besluiten die door de EU worden genomen, zijn 
steevast gemotiveerd door economische belangen. 
Economische groei blijft koste wat kost het streven – 
en is zelfs een van de overkoepelende doelen van de 
Green Deal.
●  Een van de belangrijkste pijlers onder de Green Deal 
wordt verlegd: we gaan van economische groei naar 
een economie binnen de draagkracht van de Aarde, 
in lijn met het 1,5-gradendoel en zonder verspilling 
van energie en grondstoffen.
 
 
 
 ●  De Europese miljardensubsidies voor de vee-  
industrie en voor andere schadelijke landbouw-  
praktijken worden afgeschaft. De vrijgekomen 
middelen worden ingezet voor de transitie naar een 
agro-ecologisch en plantaardig voedselsysteem.
●  De verouderde Europese dierenwelzijnswetgeving 
wordt volledig herzien en uitgebreid en gaat zo snel 
mogelijk in werking om het ernstig lijden van dieren 
in de Europese vee-industrie te stoppen. Alle dieren 
in de veehouderij krijgen recht op vrije uitloop, 
daglicht, voldoende ruimte, stro en afleiding. Zolang 
dieren voor consumptie worden gefokt en gedood is 
soort-specifieke wetgeving een vereiste.
●  De Boer tot Bord-strategie, het voedselplan van  
de Green Deal, wordt ambitieuzer. We stoppen  
met verspilling van belastinggeld aan reclame voor 
de vee-industrie en zetten in op de omschakeling 
naar een natuurvriendelijk en plantaardig voedsel-
systeem.
●  Europese fossiele subsidies voor luchtvaart, scheep-
vaart en industrie worden afgeschaft via een  
hervorming van de Energiebelastingrichtlijn.
●  Nederland gaat klimaatbeleid voeren in lijn met de 
wetenschap en zet zich in voor een eerlijke transitie 
naar een klimaatneutraal Europa in 2030, waarbij 
coulance wordt betracht met lidstaten die langer  
de tijd nodig hebben, maar (historisch) een  
kleiner aandeel hebben in de klimaatcrisis dan  
andere lidstaten.
●  De energiebesparingsdoelen van de EU worden 
ambitieuzer.
●  Nederland pleit ervoor dat de EU kernenergie,  
aardgas en houtige biomassa niet langer aanmerkt 
als ‘hernieuwbare’ en duurzame energiebronnen.
●  De trein wordt de aantrekkelijkste manier van  
internationaal reizen onder de 2000 kilometer.  
We investeren in een betaalbaar en toegankelijk  
Europees treinnetwerk en schaffen de btw op 
internationale treintickets af. De EU faciliteert dat 
treinreizigers overal in Europa online snel en  
gemakkelijk alle reisopties kunnen opzoeken en  
treintickets kunnen boeken.
 
 
 
 110 Verkiezingsprogramma Partij voor de Dieren●  De huidige én voorgenomen nieuwe EU-normen 
voor luchtkwaliteit zijn niet voldoende om onze 
gezondheid op korte termijn te beschermen. Daar-
om worden de strenge WHO- luchtkwaliteitsnormen 
wettelijk vereist in 2030.
●  Nederland pleit er in de EU voor dat de Richtlijn 
industriële emissies de strengst mogelijke eisen  
stelt aan industriële installaties en intensieve vee-
houderijen, om dierenwelzijn, de gezondheid van 
mens en dier en de leefomgeving te beschermen.
●  De Europese Natuurherstelwet wordt ambitieuzer. 
Er komen bindende, concrete doelen met een  
duidelijk tijdpad.
●  Nederland maakt zich in Brussel sterk voor een 
ambitieuze bodemgezondheidswet met bindende 
doelen.
●  Het telen van genetisch gemanipuleerde  
gewassen, met inbegrip van NGT’s, blijft verboden. 
De etiketteringsverplichting voor gentechvoedsel 
blijft in stand, zodat burgers bewust kunnen kiezen 
voor gentechvrij.
●  Dieren in de vee-industrie worden niet opgesloten 
in kooien. Het aangekondigde EU- kooienverbod 
waarvoor 1,4 miljoen mensen een burgerinitiatief 
tekenden gaat zo snel mogelijk maar uiterlijk in 2027 
gelden en wordt uitgebreid naar een kooiverbod 
voor alle dieren. In lijn met de gewijzigde Wet dieren 
zet Nederland zich in Europa in voor het centraal 
stellen van natuurlijke gedragsbehoeften van dieren 
en een totaalverbod op ingrepen voor niet-medische 
doeleinden.
●  Nederland pleit voor een einde aan de gruwelijke 
diertransporten naar landen buiten de EU.  
Transporten duren maximaal twee uur en transport 
van kalfjes en andere jonge dieren wordt verboden. 
Op koude en warme dagen (dat wil zeggen:  
op dagen met een verwachte temperatuur beneden 
0 graden Celsius of 25 graden Celsius of hoger)  
mogen dieren niet worden getransporteerd.  
Aan import en doorvoer via de EU van dieren vanuit 
bijvoorbeeld de Verenigde Staten naar Azië komt 
per direct een einde.
●  Er komt cameratoezicht in alle Europese slacht-  
huizen. Er komen wettelijke beperkingen aan de 
slachtsnelheid en een verbod op het slachten van 
dieren met methoden die ernstig leed veroorzaken.●  Er komt een EU-breed verbod op de import, pro-
ductie en verkoop van bont, kasjmier (geitenvacht), 
kangoeroeproducten en angorawol. Hetzelfde geldt 
voor dons van levend geplukte en gedwangvoeder-
de ganzen en eenden.
●  We bestrijden de illegale handel in huisdieren en de 
gruwelijke behandeling van zwerfhonden en -katten 
in Europa.
●  Opsporing en handhaving van de illegale handel in 
wilde dieren wordt geïntensiveerd. Jachttoerisme 
en de import en export van jachttrofeeën worden 
volledig aan banden gelegd.
●  Nederland pleit in de EU voor het voorkomen en 
beëindigen van de insectenkweekindustrie.
●  Nederland pleit in de EU voor welzijnseisen voor 
vissen in wet- en regelgeving.
●  Nederland gaat zich inzetten om het Europese  
Actieplan voor mariene ecosystemen succesvol  
in te voeren door bodemverstorende visserij en  
andere schadelijke activiteiten te verbieden in  
beschermde gebieden, door gevoelige soorten  
beter te beschermen en acties te ondernemen om 
vispopulaties te laten herstellen naar duurzame 
niveaus.
●  De EU stopt met het verder versterken en uitbreiden 
van handhavingsmechanismen van de interne markt 
en gaat actie ondernemen om misbruik ervan door 
bedrijven onmogelijk te maken. Bedrijven pleiten 
bij de Europese Commissie voor het onderzoeken 
van nationale wetgeving op mogelijke inbreuken op 
EU-wetgeving rond de interne markt, met als doel 
om groene, sociale en progressieve wetgeving op 
nationaal en gemeentelijk niveau te blokkeren of te 
ondermijnen. De EU volgt de aanbevelingen van het 
rapport van Corporate Europe Observatory om dit 
ongedaan te maken.
●  Middelen uit noodfondsen gaan voortaan alleen 
nog naar duurzame sectoren. De fossiele industrie 
en de vee-industrie worden uitgesloten van steun.
 
 
 
 
 
 
  Tweede Kamerverkiezingen 2023  111●  De langetermijnbudgetten van de EU staan in dienst 
van het bestrijden van de klimaat- en biodiversi-
teitscrisis en de transitie naar een economie die de 
maatschappelijke waarde maximaliseert in plaats 
van de Aarde uitput. Het begrotingskader van de EU 
wordt daarop aangepast. Het huidige kader is vol-
strekt achterhaald voor de uitdagingen van vandaag.
Een democratisch en transparant Europa
De Partij voor de Dieren is voor Europese  
samenwerking, maar tegen de huidige, 
ondemocratische vorm van de EU. Europese  
besluitvorming vindt te vaak in achterkamertjes 
plaats. Voor de burger onbegrijpelijke en niet-  
beïnvloedbare wetgevingstrajecten en de enorme 
invloed van lobbyisten, hebben ervoor gezorgd dat 
de EU de afgelopen decennia is afgegleden naar 
een moeilijk te controleren lobbycratie. De fossiele 
industrie, de agro-industrie, de producenten van 
landbouwgif en de farmaceutische industrie hebben 
een te dikke vinger in de Europese pap. We pleiten 
daarom voor transparante en democratische  
besluitvorming en willen paal en perk stellen aan 
de enorme invloed van lobbyisten. Europese politici 
dienen besluiten te nemen in het algemeen belang in 
plaats van hun oren te laten hangen naar de wensen 
van lobbyisten.
●  De vergaderingen van Europese toppen en van de 
Europese Raad van Ministers worden openbaar,  
net zoals vergaderingen van parlementen dat zijn.
●  Aanmelding in het lobbyregister wordt verplicht 
voor alle EU-instellingen. Zo worden alle contacten 
met belangenbehartigers tijdens totstandkoming 
van beleid inzichtelijk. De registratie wordt strikt 
gehandhaafd en de ingevoerde gegevens worden 
gecontroleerd. Dienstreizen door parlementariërs 
worden altijd betaald uit eigen budget, zonder 
financiële vergoeding door derde partijen.
●  De invloed van Europese burgers wordt vergroot 
door naast de Europese Commissie ook het  
Europees Parlement het recht te geven om initiatief -
voorstellen voor nieuwe wetgeving te doen.
 
 ●  Er komen Europese burgerraden voor klimaat-,  
dierenwelzijns- en voedselbeleid, ondersteund  
door een wetenschappelijke raad. De burgerraden 
worden een officieel aanvullend raadplegings-  
instrument dat de Commissie (en op termijn het 
Europees Parlement) meteen kan activeren.
●  Het Europees burgerinitiatief (EBI) wordt  
toegankelijker en laagdrempeliger zodat burgers 
gemakkelijker voorstellen op de Europese agenda 
kunnen zetten. De besprekingen van de Europese 
Commissie over EBI’s worden openbaar.
●  We zorgen voor een open en transparant Europees 
Parlement. Alle stemmen van de leden van het  
parlement worden vastgelegd en openbaar  
gemaakt. Het wordt burgers makkelijker gemaakt 
om terug te zoeken en in te zien hoe verschillende 
fracties en Europarlementariërs hebben gestemd.
●  Drempels voor het stemmen voor Europese  
verkiezingen worden zo veel mogelijk weggenomen, 
met extra aandacht voor mensen met een  
beperking.
●  De EU wordt niet verder uitgebreid zolang de  
democratische controle niet op orde is en de interne 
markt leidend is.
● De Eurozone wordt niet verder uitgebreid.
● De Europese Meerjarenbegroting gaat niet omhoog.
●  Lidstaten gaan niet gezamenlijk de schulden van 
andere lidstaten dragen.
●  Leden van het Europees Parlement en andere  
politieke vertegenwoordigers die zelf landbouw-  
subsidies ontvangen of een direct commercieel 
belang hebben bij landbouw- en milieuwetgeving, 
mogen niet langer over deze thema’s besluiten.
●  De toegang tot EU-subsidies wordt laagdrempeliger 
voor het maatschappelijk middenveld.
 
 
 
 
 
 
 
 
 Europa en internationale solidariteit112 Verkiezingsprogramma Partij voor de DierenEen sociaal en rechtvaardig Europa
Voor een sociaal en rechtvaardig Europa is  
democratie zo dicht mogelijk bij de burger belangrijk. 
Daarom regelen we dicht bij huis wat kan, en in de EU 
wat nodig is. Het oplossen van grensoverschrijdende 
problemen zoals de klimaat- en biodiversiteitscrisis 
vraagt om Europese inzet. Daarnaast is het belangrijk 
dat de EU opkomt voor grondrechten als democratie, 
onafhankelijke rechtspraak en vrije journalistiek.  
We vinden sociale en economische solidariteit tussen 
Europese burgers een groot goed. Op andere vlakken 
is maatwerk op nationaal niveau, dicht bij de burger, 
noodzakelijk. De inrichting van ons sociale zeker-
heidssysteem, ons pensioenstelsel, de gezondheids-
zorg, defensie en andere publieke diensten vinden 
we in beginsel nationale bevoegdheden.  
De democratische controle hierop is aan de Tweede 
Kamer. De Partij voor de Dieren beoordeelt Europese 
voorstellen op deze beleidsterreinen daarom kritisch, 
maar we zijn constructief wanneer plannen  
daadwerkelijk zorgen voor sociale of ecologische 
vooruitgang.
●   De EU zet zich in voor de versterking van de rechts-
staat en democratie, vrije media en mensenrechten. 
Zulke grondrechten dienen in alle EU-landen  
gewaarborgd te zijn. Landen die hieraan tornen  
kunnen niet langer rekenen op EU-subsidies.  
We steunen bestraffing van corruptie en mensen-
rechtenschendingen met bijvoorbeeld Europese 
sancties. Er komt een bindend mechanisme om 
toezicht te houden en jaarlijks verslag uit te brengen 
over de staat van democratie en eerbiediging van de 
rechtsstaat in de EU-lidstaten.
●  Vervuilers gaan betalen, in plaats van bepalen.  
We willen dat vervuilende productie Europawijd 
wordt belast en burgers worden geholpen mee te 
komen in de transitie naar een natuurvriendelijke en 
klimaatneutrale samenleving, waarbij lidstaten zelf 
verantwoordelijk blijven voor de inning en besteding 
van de opbrengsten.
●  De EU stopt met regels die marktwerking opdringen 
aan de publieke sector. Publieke diensten blijven wat 
ons betreft zo veel mogelijk in overheidshanden om 
het algemeen belang te dienen.
 ●  Er wordt meer financieel geïnvesteerd in steun voor 
de LHBTIQA+-beweging in landen waar LHBTI-
QA+-mensen onder druk staan, zoals in Centraal- en 
Oost-Europa, en er wordt bevorderd dat noodhulp 
ook kwetsbare groepen zoals LHBTIQA+-personen 
bereikt.
●  De huidige Europese aanbestedingsregels  
bevorderen dat opdrachten naar de inschrijver  
met de laagste prijs gaan. We gaan de aanbeste-
dingsregels van de EU hervormen om overheden de 
ruimte te geven het publieke belang te beschermen 
en te kiezen voor duurzame en sociale ondernemers.
●  Belasting moet worden betaald waar daadwerkelijk 
winst wordt gemaakt. Daarvoor komen strengere 
Europese afspraken over het tegengaan van winst-
verschuiving en grondslaguitholling.
●  Nederland zet zich ervoor in om de maandelijkse 
verhuizing van het Europees Parlement van Brussel 
naar Straatsburg te stoppen. Eén plek voor het 
Europees Parlement is genoeg en bespaart de 
burger jaarlijks meer dan 100 miljoen euro en enorm 
veel CO2 uitstoot.
 
 
 
 
 
 
 
 
 
 
 
 
 
 
 
 
 
 
 
 
 
  Tweede Kamerverkiezingen 2023  113Groeiend verzet tegen destructieve  
vrijhandelsverdragen
Het wereldwijde verzet tegen destructieve  
vrijhandelsverdragen heeft een einde gemaakt aan 
de vanzelfsprekendheid van steeds meer handels-  
stromen en het bevoorrechten van multinationals.  
En dat is goed nieuws. Vrijhandelsverdragen worden 
nu vooral gebruikt om het makkelijker en goedkoper 
te maken voor bedrijven om te handelen, te  
investeren en over de grens diensten te verlenen.  
De winnaars zijn de grootste bedrijven die het 
goedkoopst kunnen werken. Maar goedkoper 
betekent vaak dat er kosten worden afgewenteld  
op werknemers, dieren, milieu en omwonenden.  
Ook voor Nederlandse en Europese boeren zijn 
vrijhandelsdeals vaak ongunstig. Zij krijgen te ma-
ken met oneerlijke concurrentie van bijvoorbeeld 
Braziliaanse en Canadese boeren die goedkoper 
produceren, omdat in hun land lagere milieu- en 
dierenwelzijnseisen gelden. Daarnaast ondermijnen 
veel vrijhandelsverdragen de democratie. Ze vormen 
een obstakel voor landen om betere wetgeving in te 
voeren voor mens, dier, natuur en milieu. Ze geven 
multinationals de macht om miljardenclaims in te 
dienen tegen democratische besluiten als zij hun 
megawinsten in gevaar zien komen.
In weinig landen is het politieke verzet zo groot en  
divers als in Nederland. Onder leiding van de Partij 
voor de Dieren is een meerderheid van de Tweede 
Kamer verenigd om het EU-Mercosur- verdrag met 
onder andere Brazilië te blokkeren. Ook kreeg de 
PvdD de Kamer en de minister mee om uit het  
Energy Charter Treaty te stappen, het verdrag  
waarmee energiebedrijven Nederland konden  
aanklagen voor miljarden euro’s compensatie  
vanwege het stoppen met kolen. Het was ook 
bijna gelukt om het CETA-verdrag met Canada tegen 
te houden, dat multinationals extra rechten geeft. 
Met de hakken over de sloot werd het goedgekeurd 
in de Eerste Kamer. Toch is de besluitvorming over 
handelsverdragen zo onzeker geworden dat vrijwel 
niemand nog serieus nadenkt over een vergelijkbaar 
verdrag met de Verenigde Staten (TTIP).
 De Partij voor de Dieren wil dat bestaanszekerheid, 
het klimaat, biodiversiteit, de volksgezondheid,  
mensen- en dierenrechten en regionale landbouw  
het uitgangspunt worden van handelsbeleid, niet 
de kortetermijnbelangen van multinationals en de 
agro-industrie. Daarmee kiezen we de kant van  
milieu- en mensenrechtenbeschermers overal ter 
wereld. We hebben goed geluisterd naar de nood-
kreten van activisten uit onder meer Canada, Brazilië, 
Indonesië en China om te stoppen met vrijhandels-  
en investeringsverdragen die ten koste gaan van 
lokale gemeenschappen, mensenrechten, de natuur 
en de dieren.
●  We zetten in op internationale afspraken om 
mensen, dieren, milieu, natuur en het klimaat  
te beschermen en de economie groener en eerlijker 
te maken. Niet op nog meer destructieve 
vrijhandelsverdragen.
●  Nederland trekt zijn steun in voor nieuwe  
vrijhandelsverdragen die slecht uitpakken voor  
mensen, dieren, natuur en milieu. We zeggen  
nee tegen het Amazone-verwoestende EU-  
Mercosurverdrag met onder andere Brazilië.  
Daarvoor worden niet alleen de kostbare natuur  
vernietigd en dieren opgejaagd, maar ook de  
rechten van de inheemse bevolking geschonden.
●  Als de EU handelsakkoorden gaat sluiten, moeten 
die gericht zijn op een groene economie en  
verbetering van de positie van kwetsbare mensen. 
Daarbij horen bindende en afdwingbare afspraken 
over duurzaamheid, biodiversiteit, klimaat,  
mensenrechten en dierenwelzijn.
●  Producten die in Nederland of de EU worden  
ingevoerd voldoen minimaal aan dezelfde milieu-  
en dierenwelzijnseisen als producten die hier  
geproduceerd worden, of er komen heffingen aan 
de grens om boeren te beschermen tegen oneerlijke 
concurrentie. Als dit in strijd is met de regels van 
de Wereldhandelsorganisatie (WTO), dan schrikt 
Nederland er niet voor terug om het tot een (proef)
proces te laten komen.
 
 
 
 Europa en internationale solidariteit114 Verkiezingsprogramma Partij voor de Dieren●  Bij onderhandelingen met ontwikkelingslanden  
eisen we dat maatschappelijke organisaties,  
inheemse volken en vakbonden uit die landen  
een sterke stem krijgen. Geen besluiten over hen, 
zonder hen.
●  Vrijhandelsverdragen beperken vaak de 
zeggenschap van nationale en lokale volks-  
vertegenwoordigers. Wij willen dat het onder-  
handelingsmandaat voor de Europese Commissie 
aan nationale parlementen wordt voorgelegd.  
Ook het laatste woord ligt wat ons betreft bij de 
parlementen: verdragen mogen pas in werking  
treden na goedkeuring van alle nationale  
parlementen van de EU.
●  Nederland stapt uit alle verdragen die multinationals 
de mogelijkheid geven om miljardenclaims in te 
dienen buiten de normale rechter om via  
zogenaamde investeringsbescherming (zoals ICS of 
ISDS). Aan groene en rechtvaardige verdragen doen 
we wel mee.
Stop export van een falend landbouwsysteem
De Partij voor de Dieren wil dat Nederland stopt  
met het exporteren van de vee-industrie.  
Op handelsmissies die elk jaar georganiseerd  
worden, reizen vertegenwoordigers van de vee-  
industrie in het kielzog van de koning en koningin 
mee om andere landen te verleiden ons volledig  
gefaalde landbouwmodel over te nemen.  
Nederlandse producenten van stal- en slacht-
systemen verkopen daar hun morbide handel aan 
landen elders, terwijl ze weten dat de vee-industrie 
in eigen land tot gigantische problemen voor dieren 
en de natuur heeft gezorgd. Ook bloemen en bollen, 
geteeld met voor mens, dier en natuur zeer schadelijk 
landbouwgif, worden met hulp van de Nederlandse 
overheid in het buitenland gepromoot. Speciaal  
op de landbouw gerichte diplomatennetwerken  
(het zogenaamde landbouwattachénetwerk), die met 
Nederlands belastinggeld worden betaald, lobbyen in 
andere landen voor vooral de private belangen van de 
Nederlandse agro-industrie.
 
 ●  Nederland stopt met het opbouwen en faciliteren 
van vee-industrie elders, zoals onder andere in  
Oekraïne, China en Rusland is gebeurd. De export 
van fokdieren of stalsystemen om in landen elders 
de vee-industrie op te bouwen wordt niet meer  
toegestaan. Alle bestaande budgetten voor  
exportpromotie worden geschrapt. Het landbouw-  
attachénetwerk gericht op de lobby voor de  
belangen van de agro-industrie wordt opgeheven.
●  De export van veehouderijsystemen die in  
Nederland zelf niet zijn toegestaan wordt in ieder 
geval per direct verboden. Ook landbouwgif en  
andere chemicaliën die hier verboden zijn, mogen 
niet meer worden geëxporteerd.
●  Ook bedrijven uit sectoren die elders op de wereld 
onherstelbare schade aanrichten aan ecosystemen 
en de leefomgeving van alle levende wezens, zoals 
de olie- en gasindustrie, worden uitgesloten van 
handelsmissies.
We houden bedrijven aan ecologische grenzen
De Partij voor de Dieren wil dat Nederland strenge 
eisen gaat stellen aan de import van grondstoffen 
waarvan de winning of productie schade kan toe-
brengen aan mensen, dieren, milieu of de natuur.
Het tijdperk van vrijblijvendheid van internationaal 
maatschappelijk verantwoord ondernemen (IMVO) 
loopt ten einde. Het heeft niet gewerkt.  
Tijd voor sterke maatregelen. Grondstoffen zoals 
soja, palmolie, koper en kolen komen op de lijst van 
conflictmaterialen. Hiervoor komen strenge criteria 
in het internationale handelsverkeer. Ook zoet water 
komt op deze lijst.
 
 
 
 
 
 
 
 
 
 
  Tweede Kamerverkiezingen 2023  115●  Er komt bindende Nederlandse IMVO-wetgeving 
in lijn met internationale richtlijnen voor bedrijven 
en mensenrechten van de OESO en de Verenigde 
Naties. De wetgeving verplicht bedrijven om  
schending van mensenrechten (inclusief kinder-  
rechten), milieuvervuiling, aantasting van  
dierenwelzijn en biodiversiteitsverlies in hun  
productieketens te identificeren, te voorkomen en 
aan te pakken. Er komen geen uitzonderingen voor 
bepaalde sectoren, zoals de financiële sector. Ook 
moeten bedrijven bijdragen aan herstel van schade. 
In de wetgeving komen extra verplichtingen voor 
bedrijven die actief zijn of zakenrelaties hebben  
in conflict-en hoogrisicogebieden. De IMVO-  
wetgeving zal ervoor zorgen dat Nederlandse  
bedrijven in het buitenland niet bijdragen aan l 
androof en andere vormen van landongelijkheid.
●  Nederland maakt zich hard voor ambitieuze  
IMVO-wetgeving op Europees niveau. Parallel aan 
de invoering van nationale en Europese IMVO-  
wetgeving zet Nederland in op internationaal  
bindende afspraken voor multinationale  
ondernemingen in het kader van de  
onderhandelingen voor een VN-verdrag ‘mensen-
rechten en bedrijfsleven’. De Universele Verklaring 
van de Rechten van de Mens wordt gerespecteerd, 
ook in het productieproces in het buitenland.  
Producenten in ontwikkelingslanden krijgen hulp 
om hieraan te voldoen.
●  Er komt een klimaatplicht voor grote vervuilers en 
financiële instellingen. Bedrijven moeten met een 
klimaatplan laten zien hoe ze hun uitstoot in de  
hele keten terugdringen.
●  De delving van grondstoffen ontwricht lokale 
gemeenschappen, wat met name ten koste gaat 
van dieren en kwetsbare groepen zoals vrouwen 
en kinderen. Lokale gemeenschappen krijgen een 
centrale rol in de besluitvorming en profiteren mee 
in de baten van de projecten.
●  Grote bedrijven geven verplicht inzicht in de  
herkomst van de materialen die zij gebruiken en  
de omstandigheden in de productieketen.  
Ze publiceren jaarlijks een winst- en verliesrekening 
voor mensen, dieren, natuur, milieu en klimaat die 
inzicht geeft in de impact van het bedrijf op de  
welvaart en welzijn in brede zin.●  Verantwoord inkopen wordt de norm.  
De Nederlandse overheid en de EU besteden veel 
geld aan inkoop van goederen en diensten. Het is 
belangrijk dat dat geld groen en rechtvaardig wordt 
besteed om zo een positieve prikkel te geven aan 
(kleine en middelgrote) bedrijven die verantwoord 
ondernemen. We brengen daarom in 2024 het  
Maatschappelijk Verantwoord Inkoopbeleid (MVI) 
van de Nederlandse overheid in lijn met de  
OESO-richtlijnen en dierenwelzijn. Het uitvragen 
van de naleving van de OESO-richtlijnen en dieren-
welzijn wordt opgenomen in de Aanbestedingswet 
en wordt daarmee verplicht voor alle Nederlandse 
overheden in 2025. Ook de EU geeft het goede 
voorbeeld, koopt uiterlijk in 2030 100% duurzaam  
in en volgt de OESO-richtlijnen.
●   De Nederlandse overheid staakt betrokkenheid bij 
en financiering van overlegorganen waarin multi-
nationals grote inspraak krijgen over het te voeren 
beleid rondom de import van grondstoffen zoals  
soja en palmolie. De ronde tafels voor ‘duurzame’ 
soja en palmolie zijn niets dan greenwashing en 
worden afgeschaft. Bindende afspraken waarin de 
gezondheid van de planeet het speerpunt vormt, 
komen hiervoor in de plaats.
 
 
 
 
 
 
 
 
 
 
 
 
 
 
 
 
 
 
 Europa en internationale solidariteit116 Verkiezingsprogramma Partij voor de DierenVersterken van ontwikkelingssamenwerking
Het bedrag dat door welvarende landen aan  
ontwikkelingssamenwerking besteed wordt, zal nooit 
kunnen compenseren wat door rijke landen elders 
aan schade wordt toegebracht. Tot op de dag van 
vandaag leiden de (economische) keuzes die hier  
gemaakt worden tot grote problemen in andere lan-
den, met name op het zuidelijk halfrond. De rijkste 1% 
van de wereld stoot meer CO2 uit dan de armste 50% 
van de wereld, terwijl juist het armste deel van de 
wereldbevolking als eerste door klimaatverandering 
getroffen wordt.
Al decennialang worden landen elders gebruikt als 
producent van grondstoffen (delfstoffen, soja voor 
veevoer, palmolie) waarbij de Europese en Ameri-
kaanse bedrijven de winsten in hun zakken steken, 
ten koste van het milieu en de bevolking elders. Ons 
koloniale verleden en de slavernij hebben tot op de 
dag van vandaag diepe sporen nagelaten. Ontwik -
kelingssamenwerking begint dus bij het niet langer 
aanrichten van schade aan mensen, dieren en ecosys-
temen elders. Daarnaast investeren we in perspectief 
voor kwetsbare mensen en herstel van aangetaste 
gebieden uit medemenselijkheid.
●  Minimaal 1% van ons bruto nationaal inkomen (bni) 
wordt besteed aan ontwikkelingssamenwerking. 
Het deel dat wordt toegewezen aan Least  
Developed Countries, zoals gedefinieerd door 
OESO, wordt verhoogd.
●  Uitgangspunt van zowel het handels- als het  
ontwikkelingsbeleid wordt een sterke  
regionalisering van productie en diensten.  
Het geld voor ontwikkelingssamenwerking komt  
de lokale bevolking, ecologie en dierenwelzijn ten 
goede en wordt ingezet op een duurzame manier: 
het voorkomen van reproductie van ongelijkheid  
en nieuwe vormen van afhankelijkheid.
●  De Partij voor de Dieren wil af van de mislukte 
‘hulp-door-handel-doctrine’ die de laatste jaren 
het Nederlandse ontwikkelingsbeleid heeft 
gekenmerkt. Er komt een minister van  
Ontwikkelingssamenwerking.
 
 ●  Al het Nederlandse beleid wordt getoetst op de  
effecten op ontwikkelingslanden om negatieve 
impact zo veel mogelijk te verkleinen. Denk aan 
onze ecologische voetafdruk, of de facilitering van 
belastingontwijking waardoor ontwikkelingslanden 
miljarden aan belastinginkomsten mislopen.
●  Ontwikkelingssamenwerking is gericht op de 
belangen van mensen en niet op de belangen van 
het Nederlandse bedrijfsleven. Nederland stopt 
daarom met de subsidiëring van het Nederlandse 
bedrijfsleven uit het ontwikkelingsbudget.  
Gebonden hulp, waarbij ontvangende landen  
verplicht worden om een deel van het geld te  
besteden aan goederen of diensten afkomstig uit 
Nederland, wordt afgeschaft.
●  Er komt extra aandacht voor de positie van  
kwetsbare groepen zoals vrouwen en meisjes.  
Nu leiden zij vaak een leven in dienst van de ander: 
de echtgenoot, familie, een (groot) gezin of het 
huishouden. Zij krijgen meer grip op hun eigen leven 
als ze meer perspectieven en keuzevrijheid hebben. 
Dat wordt gerealiseerd door beter en toegankelijker 
onderwijs, krachtige lokale gemeenschappen en 
versterking van de rechten van vrouwen en meisjes.
●  In het ontwikkelingssamenwerkingsbeleid komen 
ook duidelijke doelen voor het bereiken van  
kwetsbare jongeren zoals LHBTIQA+-jongeren,  
jongeren met een beperking en etnische of religieu-
ze minderheden. Er wordt ook geïnvesteerd  
in sociale programma’s die zich richten op fysieke 
veiligheid en mentaal welzijn van kinderen en 
jongeren.
●  Ook in ontwikkelingslanden lijden mensen aan  
psychische aandoeningen, depressie en angst-  
stoornissen. Er gaat maar een fractie van het  
ontwikkelingsbudget naar geestelijke gezondheid. 
Nederland investeert in geestelijke gezondheidszorg 
en neemt daarbij culturele factoren in acht.
●  Onderwijs is een van de grootste uitgavenposten in 
elke overheidsbegroting, maar toch is er al tientallen 
jaren een chronische onderfinanciering van onder-
wijs in ontwikkelingslanden. We maken inclusief 
en kwalitatief basisonderwijs een van de primaire 
sectoren waarin Nederland investeert op het gebied 
van ontwikkelingssamenwerking.
  Tweede Kamerverkiezingen 2023  117●   Nederland betaalt in het kader van klimaat-  
rechtvaardigheid zijn eerlijke deel aan klimaat-  
financiering, boven op het ontwikkelingsbudget.  
We voeren daarnaast een schade- en herstelheffing 
in voor fossiele bedrijven.
●  We betrekken burgers bij onderhandelingen, 
besluitvorming en uitvoering op het gebied van 
(internationaal) klimaatbeleid. Met name vrouwen, 
jongeren, inheemse gemeenschappen en lokale 
maatschappelijke organisaties in ontwikkelings-
landen spelen een cruciale rol in de strijd tegen 
klimaatverandering, maar hebben nog steeds geen 
gelijkwaardige of betekenisvolle plek aan tafel.  
Voor effectieve en duurzame besteding van  
internationale klimaatgelden is het cruciaal dat deze 
groepen direct worden betrokken bij beleidsvorming 
en besteding van middelen.
●  Geld voor ontwikkelingssamenwerking wordt  
aangewend om mensen elders perspectief te  
bieden, niet voor migratie- en asielbeleid.
●  Ontwikkelingslanden krijgen meer invloed op het 
beleid van het Internationaal Monetair Fonds en de 
Wereldbank.
●  Nederland zet zich actief in voor de kwijtschelding 
van schulden van landen in het Globale Zuiden  
om een verdere escalatie van de wereldwijde  
schuldencrisis, verergerd door de klimaatcrisis,  
te voorkomen.
●  Als ontwikkelingslanden hun markten (tijdelijk)  
afschermen voor importen vanuit Europese landen 
om zo hun eigen economie te versterken, volgen 
geen represaillemaatregelen. Nederland helpt ont-
wikkelingslanden om hun producten zelf te  
bewerken, zodat ze zelf toegevoegde waarde  
kunnen creëren in plaats van grondstoffen te  
exporteren.
●  Belastingwetgeving en belastingverdragen  
worden zo herzien dat ontwikkelingslanden niet 
meer miljarden aan inkomsten mislopen via  
belastingontwijking door multinationals.  
Ook Belastingparadijs Nederland sluit zijn deuren. 
We maken een einde aan belastingontwijking door 
multinationals via ons land.
 
 
 ●  We faciliteren laagdrempelige toegang tot  
financiering voor (grassroots) maatschappelijke  
organisaties in ontwikkelingslanden, trainingen  
en capaciteitsopbouw en ondersteunen  
democratiseringsprocessen.
●  Bij het opstellen, uitvoeren en evalueren van  
buitenlandbeleid gaat Nederland doorlopend  
maatschappelijke organisaties raadplegen, zowel 
in ontwikkelingslanden als in Nederland.
Grondoorzaken van migratie aanpakken  
en eerlijk migratiebeleid
Voor veel mensen in andere delen van de wereld  
ontbreekt het aan een toekomstperspectief en 
bestaanszekerheid. De klimaatcrisis en  
biodiversiteitscrisis zorgen er niet alleen voor dat 
gebieden onleefbaar worden en dat de voedsel-  
zekerheid van mensen in gevaar komt, maar zijn 
ook een bron van (gewapende) conflicten.  
Wanneer mensen door conflicten bedreigd worden, 
wanneer land onvruchtbaar wordt of wanneer er niet 
genoeg water is om te drinken, slaan mensen op de 
vlucht. De Partij voor de Dieren wil de grondoorzaken 
aanpakken zodat mensen zich niet langer genood-
zaakt voelen om hun gebied te ontvluchten.
Uiteindelijk komt een groot deel van de mensen  
die vluchten niet in Nederland of in Europa terecht.  
Rond 70% van de vluchtelingen wordt in de regio 
opgevangen, vaak onder erbarmelijke leef-  
omstandigheden. De meeste landen die vluchtelingen 
opvangen zijn lage- en middeninkomenslanden.  
76% van alle vluchtelingen wordt opgevangen in lage- 
en middeninkomenslanden. Alleen meer geld voor de 
opvang in de regio maakt het beleid dus nog steeds 
niet rechtvaardig. Een eerlijke verdeling van  
vluchtelingen naar draagkracht zou het uitgangspunt 
moeten zijn. Humanitaire hulp moet gebaseerd zijn 
op twee pijlers: het verbeteren van de directe  
leefomstandigheden en het creëren van toekomst-  
perspectief.
 
 
 Europa en internationale solidariteit118 Verkiezingsprogramma Partij voor de DierenWij willen een wereld waarin iedereen overal gelijk 
behandeld wordt. Een wereld waarin de plek waar je 
geboren bent niet de rest van je leven bepaalt. Er zijn 
tienduizenden mensen gestorven op de Middellandse 
Zee, onder andere doordat welvarende landen geen 
veilige vluchtwegen willen bieden. Onderweg naar 
Europa komen mensen terecht in mensonterende 
kampen en detentiecentra. Europese landen  
sturen mensen terug het gevaar in, bijvoorbeeld naar 
Afghanistan. Nederland is hieraan medeplichtig.  
Het betaalt mee en dringt binnen de EU aan op nog 
meer grensbewaking en deals met derde landen zoals 
Turkije, Tunesië en Libië. Aan de grenzen van Tunesië 
sterven kinderen van dorst en uitputting, omdat ze 
door de Tunesische overheid worden gedumpt in een 
woestijn. In Nederland sliepen honderden mensen 
op het veld in Ter Apel, een baby overleed. Artsen 
Zonder Grenzen moest ingrijpen in een van de rijkste 
landen ter wereld.
●  Internationale verdragen zoals het Vluchtelingen-
verdrag en het Europees Verdrag voor de Rechten 
van de Mens vormen het uitgangspunt bij migratie-
beleid. Nederland gaat niet akkoord met afspraken, 
zoals de Tunesië-deal, die hiermee strijdig zijn.
●  Nederland werkt mee aan het verbeteren van 
de leefomstandigheden en het creëren van een 
toekomstperspectief voor mensen in vluchtelingen-
kampen. Nederland stelt daar geld en kennis voor 
beschikbaar.
●  Migratiebeleid richt zich op het wegnemen van de 
grondoorzaken waarom mensen hun land moeten 
ontvluchten.
●  We zetten ons in voor het faciliteren van meer 
veilige en legale vluchtwegen en het gebruik van 
humanitaire doorgangen.
●  Nederland en de EU vangen hun eerlijke deel op van 
mensen die wereldwijd op de vlucht zijn. Er komt 
ook een eerlijke verdeling van vluchtelingen in  
Europa naar draagkracht. Het quotum van de 
VN-Vluchtelingenorganisatie (UNHCR) wordt  
verhoogd.
 
 
 
 ●  Mensen in vluchtelingenkampen hebben recht op 
een menswaardig bestaan. Dat betekent in ieder 
geval recht op veiligheid, voldoende eten en  
drinken, juridische bijstand, medische en psychische 
zorg en menswaardige huisvesting.
●   Overheden dienen alles in het werk te stellen  
om vluchtelingen op zee te redden. Zolang zij dat 
niet doen, mogen ngo’s en andere humanitaire  
organisaties reddingsacties op zee organiseren 
zonder daarin tegengehouden of beboet te worden. 
Na een reddingsactie op zee worden mensen naar 
locaties gebracht waar ze asiel kunnen aanvragen.
●  Nederland betaalt niet mee aan het grensgeweld 
aan de Europese grenzen of elders. Landen die 
grensbewaking misbruiken om migratie tegen te 
gaan worden aangesproken. De EU stopt met het 
trainen en financieren van de Libische kustwacht, 
die beschuldigd wordt van ernstige mensenrechten-
schendingen.
●  Migratiedeals met derde landen zoals Turkije,  
Tunesië, Libië en Niger worden teruggedraaid. 
Nederland betaalt niet langer mee aan deze deals 
en zet zich in de EU actief in voor onmiddellijke 
opzegging van de deals. Er komen ook geen nieuwe 
migratiedeals.
●  De Europese grensbewaking Frontex moet worden 
vervangen door humanitaire missies, gericht op het 
helpen van mensen in nood. Uit onderzoek blijkt 
dat Frontex herhaaldelijk weigerde mensen in nood 
te helpen, getuige is geweest van mensenrechten-
schendingen, niet ingreep en er alles aan deed om 
die voor de buitenwereld te verbergen.
●  We beschermen de rechten van iedereen die asiel 
zoekt door in Europees verband in te zetten op 
toezicht en het sanctioneren van lidstaten die deze 
rechten schenden, bijvoorbeeld als ze mensen 
onnodig en/of onder onmenselijke omstandigheden 
vasthouden.
●  In internationaal verband zetten we ons in voor de 
officiële erkenning van mensen die op de vlucht 
zijn voor de gevolgen van klimaatverandering als 
klimaatvluchtelingen.
 
 
 
  Tweede Kamerverkiezingen 2023  119●  De Richtlijn Tijdelijke Bescherming (RTB), die nu 
voor Oekraïners geldt, wordt op Europees niveau 
uitgebreid met nationaliteiten waarvan het  
inwilligingspercentage hoog ligt (denk aan Syrië, 
Eritrea, Yemen). De RTB wordt een vorm van  
categorale bescherming.
Humane opvang in Nederland
Een heel klein deel van de mensen die hun huis  
en haard ontvluchten, komt naar Nederland. Naast 
het wegnemen van de grondoorzaken van migratie, 
wil de Partij voor de Dieren investeren in de opvang 
en integratie van vluchtelingen in Nederland,  
én investeren in de acceptatie van nieuwkomers 
onder de Nederlandse bevolking. Opvang moet zorg-
vuldig plaatsvinden. Wanneer mensen elkaar eenmaal 
kennen, leert de ervaring dat we vaak begripvol en 
behulpzaam zijn voor de opgevangen vluchtelingen. 
De Partij voor de Dieren wil daarom humane opvang 
met goede begeleiding en snel duidelijkheid over  
de status van een asielaanvraag. Zodra mensen  
een verblijfsvergunning krijgen, moeten ze snel en 
volledig mee kunnen doen in de maatschappij.
●  Nederland tornt niet aan het VN-Vluchtelingen-  
verdrag en stuurt dus geen mensen terug naar  
hun land van herkomst als zij daar worden vervolgd 
vanwege hun geaardheid, religie, politieke  
overtuiging of etnische afkomst. Ook dienst-  
plichtigen die vluchten wegens gewetensbezwaren 
worden humaan opgevangen.
●  Mensen die in Nederland een verblijfsvergunning 
aanvragen, krijgen snel een zorgvuldig besluit over 
hun verblijfsrecht. De wachttijd bij de IND wordt 
aanzienlijk verkort.
●  Nederland zorgt ervoor dat de rechten van  
migranten worden gewaarborgd, pakt discriminatie 
op het gebied van werk, huisvesting en gezond-
heidszorg aan en gaat xenofobie jegens migranten 
tegen.
●  Kinderrechten, zoals vastgelegd in het  
Internationaal Verdrag inzake de Rechten van het 
Kind (IVRK), worden in de Vreemdelingenwet vast-
gelegd. Gewortelde kinderen worden niet uitgezet 
en krijgen een verblijfsvergunning.●  We maken een einde aan uitzichtloosheid in 
asielzoekerscentra. Mensen die verblijven in  
een asielzoekerscentrum kunnen zich voortaan 
ontplooien en hebben recht op goede begeleiding, 
taalcursussen en zorg, en minderjarigen hebben 
recht op onderwijs. Daarnaast komt er meer 
aandacht voor psychische hulp, want mensen die 
asiel zoeken, hebben vaak een heftige reis achter de 
rug en/of trauma’s opgelopen in het gebied waaruit 
ze gevlucht zijn.
●  De huisvesting van mensen met verblijfsrecht vindt 
zorgvuldig plaats: we zorgen voor evenredige en 
rechtvaardige verdeling over gemeenten, waar  
het kan op wijkniveau. Daarnaast zetten we in op 
kleinschalige mengvormen waarbij bijvoorbeeld  
studenten en nieuwkomers een wooncomplex  
delen, en projecten waarbij vluchtelingen met een 
bepaalde beroepsachtergrond worden gekoppeld 
aan potentiële lokale werkgevers. Hier zorgen we 
voor voldoende begeleiding, zodat dit leidt tot 
betere integratie en wederzijds begrip in de wijk. 
Gemeenten moeten (financieel) in staat gesteld  
worden hier zo veel mogelijk het voortouw in te 
nemen.
●  De opvang en begeleiding van ongedocumenteerde 
mensen moet goed geregeld worden. Mensen  
zonder verblijfsvergunning krijgen toegang tot  
dag- en nachtopvang en worden juridisch en  
maatschappelijk begeleid. Gemeenten krijgen daar-
voor hulp van het Rijk. Om de schrijnende situaties 
van staatloosheid te beëindigen, is het recht op een 
verblijfsvergunning voor erkende staatlozen van 
groot belang.
●  Jongeren die hier zijn opgegroeid en onderwijs  
hebben genoten verdienen gelijke toegang tot mbo, 
hbo en wo, ook na hun achttiende verjaardag.
●  Stereotypen worden niet meer gebruikt als criterium 
waarmee asielaanvragen van LHBTIQA+- personen 
worden afgewezen. Het zwaartepunt om te bepalen 
of een asielzoeker LHBTIQA+ is, komt te liggen bij 
zelfidentificatie. Dit wordt expliciet vastgelegd in 
het asielbeleid.
●  De overheid zorgt voor veilige opvang voor LHBTI-
QA+-asielzoekers. Er komt in het asielbeleid meer 
specifieke aandacht voor transgender, intersekse, 
aseksuele en bi+-personen.Europa en internationale solidariteit120 Verkiezingsprogramma Partij voor de Dieren●  LHBTIQA+-personen krijgen asiel als ze in hun eigen 
land worden vervolgd. Dat betekent bijvoorbeeld 
dat mensen uit Iran ook asiel krijgen.
●   Ieder mens heeft voedsel nodig. Toegang tot  
voedselbanken en daklozenopvang wordt los-  
gekoppeld van nationaliteit en verblijfsstatus.  
We zetten ons ook in voor het recht op een  
onvoorwaardelijke daklozenopvang, dag en nacht, 
in een plek naar keuze, ongeacht nationaliteit en 
verblijfsstatus.
●  Ook niet-traditionele vormen van familie, zoals 
queer families en banden buiten het ‘kerngezin’, 
komen in aanmerking voor hereniging.
Steun aan Oekraïne
De Partij voor de Dieren veroordeelt de ongekende 
Russische agressie tegen Oekraïne. In het licht van 
de actuele oorlogsdreiging aan de directe grenzen 
van de Europese Unie, is het belangrijk om samen 
te werken en onderlinge solidariteit te tonen. Sinds 
de illegale Russische invasie verzet Oekraïne zich 
tegen het brute geweld. Dat verzet is, evenals legale 
wapenleveranties, noodzakelijk om burgers zo goed 
mogelijk te beschermen. Cruciaal is dat de agressie 
van de Russische staat, die gepaard gaat met  
oorlogsmisdaden, een halt wordt toegeroepen.  
Drukmiddelen zoals sancties worden hier terecht 
voor ingezet. Belangrijk is dat gezocht wordt naar 
manieren om het oorlogsgeweld te beëindigen.  
Daarbij moet altijd vooropstaan dat het aan  
Oekraïne is om te bepalen of en wanneer het bereid 
is te onderhandelen, en waarover.
●  Humanitaire hulp aan Oekraïne en de financiële 
noodpakketten kunnen vanzelfsprekend rekenen  
op onze steun. De EU helpt Oekraïne bij de  
wederopbouw van getroffen gebieden.
●  We steunen de levering van wapens zodat Oekraïne 
zichzelf kan verdedigen. Verboden wapens, zoals 
clusterbommen, worden niet geleverd.
●  In Europees en internationaal verband maakt 
Nederland zich sterk voor grotere druk op Moskou 
met sancties om sneller een einde te maken aan de 
agressieoorlog.
 ●  Nederland steunt de oprichting van het  
Oekraïne-Hof in Den Haag.
●  De Partij voor de Dieren zet zich in voor goede 
opvang van mensen en dieren die hun leef-  
omgeving hebben moeten ontvluchten als gevolg 
van de oorlog. Het is wreed als mensen die vluchten 
ook hun dieren moeten achterlaten. Het wordt  
daarom makkelijker voor vluchtelingen om hun  
dieren mee te nemen.
Vrede en veiligheid
Bij de afweging om wel of niet over te gaan tot  
militaire steun, zijn internationale solidariteit,  
zelfbeschikking, menselijke waardigheid en  
internationaal recht leidend, en niet de geopolitieke 
machtsverhoudingen. We steunen Oekraïne om hun 
land te kunnen verdedigen. Maar dat betekent niet 
dat we nu kritiekloos zo veel mogelijk geld voor het 
leger moeten vrijmaken. De defensie- uitgaven van  
de VS en Europa samen zijn nu al tien keer zo groot 
als die van Rusland. Wapenwedlopen zijn niet de 
oplossing.
De bombardementen en militaire betrokkenheid bij 
conflicten zoals in Afghanistan, en Irak hebben de 
wereld niet veiliger gemaakt. In plaats daarvan vielen 
er veel burgerslachtoffers, sloegen miljoenen mensen 
op de vlucht en is de dreiging van terrorisme nog 
altijd aanwezig.
●  De Partij voor de Dieren wil alleen vredesoperaties 
van de Verenigde Naties met een stevig politiek 
mandaat. We beoordelen alle voorgestelde VN-  
missies afzonderlijk op proportionaliteit, effectiviteit 
en legitimiteit, en altijd met respect voor het  
internationaal recht.
●  Het defensiebudget wordt niet verder verhoogd. 
Er komt geen wettelijke verankering van de NAVO-
norm voor een defensiebudget van 2% van de rijks-
begroting. In tijden dat Nederland niet bij oorlogen 
betrokken is, is zo’n bijdrage verspilling van kostbaar 
belastinggeld.
 
 
  Tweede Kamerverkiezingen 2023  121●  Nederland wordt, zowel naar de Tweede Kamer  
als de Nederlandse bevolking, transparant over 
eigen betrokkenheid bij burgerslachtoffers.  
Aan slachtoffers en nabestaanden wordt altijd  
individuele compensatie uitgekeerd, waarvoor  
een burgerslachtofferfonds wordt ingesteld.
●  Er komt geen Europees leger. Het Nederlands  
parlement dient volledige zeggenschap te behouden 
over de inzet van Nederlandse soldaten.
●  Er komt meer inzet op hulpverlening bij milieu-,  
natuur- en humanitaire rampen, waarbij ook  
aandacht is voor het redden van dieren.
●  Nederland investeert extra in vreedzame  
instrumenten zoals diplomatie, kennisdeling, advies, 
training en het maatschappelijk middenveld en 
interactie tussen burgers over grenzen heen.  
Door meer en duurzame steun te bieden aan  
geweldloze bewegingen en democratische 
organisaties versterkt Nederland de democratische 
krachten in (post)conflictgebieden, maar ook in de 
lidstaten en kandidaat-lidstaten van de EU.
●  Nederland breidt zijn arsenaal van straaljagers, 
(duik)boten en bewapende drones niet verder uit.
●  Nederland koopt niet langer wapensystemen uit 
landen die zich schuldig maken aan grove mensen-
rechtenschendingen.
●  De leeftijd waarop onze militairen uitgezonden  
mogen worden op missies wordt verhoogd van  
18 naar 21 jaar.
●  Defensie onthoudt zich op iedere wijze van het  
actief rekruteren van minderjarigen, ook in het  
kader van voorbereidende militaire opleidingen.
●  Het wapenexportbeleid wordt zo aangescherpt 
dat er vanuit Nederland en de EU geen wapens en 
wapensystemen geleverd worden aan repressieve 
en autoritaire staten die mensenrechten schenden. 
Nederland zet zich – ook binnen de EU – in voor 
naleving van verdragen tegen landmijnen en  
clustermunitie en voor wereldwijde regulering van 
de wapenhandel.
 
 
 
 
 
 ●  Nederland ondertekent het VN-verdrag voor een 
verbod op kernwapens. Aanwezige kernwapens 
worden op korte termijn uit Nederland verwijderd. 
Nederland werkt samen met andere landen aan een 
universeel verbod op het gebruik van kernwapens.
●  Nederland neemt het voortouw in de ontwikkeling 
van een internationaal juridisch kader voor het 
gebruik van bewapende drones (onbemande 
vliegtuigen).
●  Het Nederlandse buitenlandse beleid is nu vaak  
gericht op handel en niet op het opkomen voor 
mensenrechten. Nederland gaat zich uitspreken 
voor mensenrechten en het recht op zelfbeschikking 
van onderdrukte volken, zoals de Oeigoeren  
en Tibetanen, en is niet bang om daar ook  
consequenties aan te verbinden, zoals het inzetten 
van handelsbeperkingen.
●  Nederland oefent druk uit op de Israëlische  
regering om te stoppen met de bezetting en  
annexatie van Palestijns gebied, met het apartheids-
regime én de grove schendingen van mensen-  
rechten en het internationaal recht. Nederland 
voegt zich bij de 138 VN-lidstaten die Palestina  
hebben erkend. De Nederlandse ambassade gaat 
niet naar Jeruzalem verhuizen.
●  Er komt een einde aan de militaire samenwerking 
met de Israëlische staat, inclusief wapenhandel.  
We komen op voor het maatschappelijk middenveld 
in Israël en Palestina dat nu door de Israëlische 
regering onder druk staat.
 
 
 
 
 
 
 
 
 
 
 
 
 
 
 
 Europa en internationale solidariteit122 Verkiezingsprogramma Partij voor de Dieren●  De Nederlandse kolonisatie van West-Papoea is  
een van de oorzaken dat het nu in handen is van  
Indonesië. De Nederlandse regering erkent dat zij 
historische fouten heeft gemaakt wat betreft  
mensenrechten en het zelfbeschikkingsrecht van 
West-Papoea’s. De regering zet zich actief in voor 
de rechten van de Papoea’s en de soevereiniteit van 
West-Papoea. Ook agendeert Nederland de loka-
le misstanden en mensenrechtenschendingen van 
de Indonesische regering in de Verenigde Naties 
(VN)-mensenrechtenraad, en roept Indonesië, in een 
hechte samenwerking met de African, Caribbean and 
Pacific (ACP) Group of States, op een VN-mensen-
rechtenmissie toe te laten in West-Papoea.●  We pleiten voor hardere sancties tegen de mensen  
die in Iran verantwoordelijk zijn voor gruwelijke  
mishandeling en doding van vrouwen en  
demonstranten, door onder andere het intrekken  
van visa en het bevriezen van tegoeden.  
De Islamitische Revolutionaire Garde komt op de 
Europese terreurlijst.