Verkiezingsprogramma
2023-202750PLUS wil het  
goede terug!
INDEX
VERTROUWEN BOUWEN 3
ZEKERHEID VAN INKOMEN 4
ZORG & WELZIJN 5
WONEN & BOUWEN 6
VEILIGHEID 7
KLIMAAT, NATUUR & ENERGIE 8
MOBILITEIT 9
MIGRATIE 10
ONDERWIJS & CULTUUR 11
NEDERLAND IN DE WERELD 12
FINANCIELE OVERWEGINGEN 13
Concept Financieel Kader V0  14VERTROUWEN BOUWEN
Om het vertrouwen in de overheid te herstellen heeft Nederland een evenwichtig beleid nodig. 
Solidariteit tussen kinderen, ouders en grootouders is daarvoor een voorwaarde, saamhorigheid vormt 
de basis van ons maatschappelijk functioneren. Studenten, werknemers, ondernemers en gepensioneer -
den hebben allen belang bij een overheid die zich aan haar afspraken houdt. De oplossing is niet rechts 
of links, maar eerlijk en transparant. 
Herstel van vertrouwen in de politiek vraagt om een brede hervorming van het stelsel van belastingen, 
toeslagen en sociale zekerheid, waar alle generaties van profiteren. Ons huidige stelsel wordt figuurlijk bij 
elkaar gehouden met plakband en punaises. Dat is onhoudbaar. De kern van onze welvaartsstaat is toe 
aan groot onderhoud. Eenvoud, bestaanszekerheid en het belonen van samenwonen, zijn voor 50PLUS de 
belangrijkste uitgangspunten voor een nieuw sociaal stelsel. 50PLUS heeft in 2020 aangetoond dat onze 
doelen haalbaar zijn1. 
•   Burgerberaad wordt ingezet om te adviseren bij controversiële onderwerpen.
•   Iedere kiezer moet gehoord worden. Coalitieakkoorden sluiten op hoofdlijnen. Zorgen dat er ruimte is 
voor afwijkende standpunten. Ook de oppositie doet mee.
•   Een kleinere overheid die duidelijk communiceert met de burgers.
•  Regionale problemen op de agenda met inspraak vanuit de regio.
•  Niet meer stemmen per fractie, maar hoofdelijk stemmen op elektronische wijze. 
•  Invoering van een bindend referendum als middel om wetgeving in te tomen.
•  50PLUS zet zich in voor personen met een belemmering of een beperking.
•   Gemeenteraadsverkiezingen dienen over lokale politiek te gaan en niet overheerst te worden door 
landelijke politiek. Daarom worden gemeenteraadsverkiezingen op alfabetische volgorde van gemeente-
naam op 26 verschillende woensdagen gehouden. 
•  Er worden onafhankelijke externe voorzitters van de Tweede Kamervergadering aangesteld.
•  De rol van de koning bij de formatie wordt in ere hersteld.
•   50PLUS wil dat bij de waterzuiveringsbelasting het daadwerkelijke waterverbruik of het feitelijk aantal 
personen in het huishouden als uitgangspunt wordt genomen. 
•   Waterschappen krijgen door wijziging van de Waterwet de ruimte om kerntaken uit te breiden zoals het 
opwekken van energie en het verkopen van grondstoffen uit het rioolwater.
•   De afhandeling en schadeloosstellingen van het toeslagenschandaal, de gaswinningschade Groningen 
alsook de waterschade Limburg, dienen kordaat en voortvarend worden afgewikkeld.
•   Een overheid moet betrouwbaar zijn en daarom wil 50PLUS dat de greep in de pensioenkas door het 
toenmalige kabinet-Lubbers wordt gecompenseerd. De 15 miljard euro die hier mee gemoeid is dient te 
worden aangewend voor ouderenhuisvesting.
•   50PLUS wil dat het totaal aan invorderings- en/of incassokosten bij het vorderen van schulden wordt 
gemaximeerd tot 25% van het in de hoofdsom te vorderen bedrag. 
•   50PLUS wil dat kleine verkeersovertredingen minder zwaar bestraft worden. De maximale boete voor 
een administratief af te handelen verkeersboete wordt op €500 (inclusief navorderingskosten) gesteld.  
1.   In 2020 heeft 50PLUS met een verkenning aangetoond dat het mogelijk is om onze doelen bij elkaar te 
brengen met een ‘Persoonlijke Korting’ voor alle Nederlanders. Deze verkenning moet worden voortgezet: 
https://www.cpb.nl/doorrekening-ex-ante-effecten-plannen-socialezekerheids-en-belastingstelsel-50plus
3ZEKERHEID VAN INKOMEN
In een snel veranderende wereld worden onze zekerheden voortdurend bedreigd. Corona heeft ons  
laten zien hoe kwetsbaar ons sociale vangnet is. En de politiek heeft besloten ons welvaartsvast  
pensioen te vervangen door een systeem van individuele potjes waarvan niemand exact kan voorspellen 
wat er uiteindelijk van overblijft. Iedereen heeft behoefte aan zekerheid. Dat geldt ook voor veertigers  
en vijftigers. 
•   50PLUS zet in op financiële weerbaarheid van jong en oud. Werken moet lonen!
•   Wij zijn tegen leeftijds- en naamdiscriminatie in het algemeen, op de arbeidsmarkt en bij de overheid.
•   De AOW blijft de hoeksteen van onze welvaartsstaat. De hoogte van de uitkering, de koppeling aan het 
minimumloon en de fiscale behandeling mogen niet aangetast worden!
•   Niet invaren in het nieuwe pensioenstelsel. Beter ten halve gekeerd dan ten hele gedwaald. Het is nog 
niet te laat om te stoppen met de transitie, zodat wij ons solide pensioenstelsel kunnen behouden, maar 
dan met een reële rekenrente. De Tweede Kamerverkiezingen van 2023 bieden een allerlaatste kans om 
het nieuwe pensioenstelsel tegen te houden. 
•   50PLUS wil een compensatiepakket voor gemiste indexatiejaren. 
•   50PLUS reserveert 5 miljard voor een hervorming van het stelsel van belastingen, toeslagen en  
sociale zekerheid, waar alle generaties van profiteren. Bestaanszekerheid, eenvoud en het belonen  
van onderlinge solidariteit door het delen van een woning en voorzieningen (zie CPB-rapport voor  
oplossingsrichting2) vallen daar ook onder.
•   Solidariteit tussen oud en jong houdt in dat de schulden van studenten die hoge schulden hebben  
opgebouwd wegens hun studie, moeten worden gecompenseerd.
•   50PLUS wil het eigen risico in de zorg voor alle Nederlanders afschaffen. Daarnaast willen wij een  
dertiende maand voor AOW-ers, het minimumloon en alle gekoppelde uitkeringen (of 6 à 7% algemene 
verhoging). In totaal wordt hiervoor 10 miljard gereserveerd.
•   De ondernemersaftrek telt niet mee voor de bepaling voor de hoogte van de toeslagen,
•   50PLUS wil een minimumtarief invoeren voor zzp’ers van ten minste 200% van het minimumloon.  
Als mensen minder verdienen dan 200% van het minimumloon dienen de werknemersrechten  
beschermd te worden. 
•   50PLUS wil de solidariteit tussen familieleden en vrienden stimuleren en kiest dan ook voor het  
afschaffen van de kostendelersnorm voor alle uitkeringen.
•   Voor de overzeese bijzondere gemeenten moet een redelijk en billijk sociaal minimum worden ingesteld, 
en het aanpassen van regelingen op basis van dit sociaal minimum zoals vaststellen minimumloon, AOW, 
bijstand, etc.
2.   https://www.cpb.nl/doorrekening-ex-ante-effecten-plannen-socialezekerheids-en-belastingstelsel-50plus
4ZORG & WELZIJN
De kosten voor de zorg rijzen de pan uit. Maar bezuinigen kan niet betekenen dat mensen die zorg  
nodig hebben aan hun lot worden overgelaten. Om de schaarse middelen en menskracht te verdelen 
moeten prioriteiten worden gesteld. 50PLUS houdt eraan vast dat daarbij geen sprake mag zijn van  
leeftijdsdiscriminatie. 
•   50PLUS wil alle artsen en specialisten in loondienst brengen. Het risico dat dit zou leiden tot minder  
productiviteit wordt ondervangen met een prestatiegerelateerde beloning. 
•   Alle basiszorg gaat terug naar de overheid. 
•   Het eigen risico is een onevenredig zware belasting voor kwetsbare groepen. De solidariteit wordt  
benadrukt door dit naar € 0,0 terug te brengen.
•   Tandheelkundige basiszorg hoort in het basispakket. 
•   Het principe van bejaarden- en verzorgingshuizen wordt in een nieuwe vorm in ere hersteld.
•   De huisarts speelt een centrale rol in de zorg voor ouderen en moet voor iedereen beschikbaar zijn.  
De huisarts moet weer de vertrouwenspersoon van de mensen worden.
•   Met innovatie en IT zetten we in op het betaalbaar houden van de zorg.
•   Mantelzorgers beter ondersteunen en faciliteren met praktische voorzieningen (mantelzorgverlof,  
parkeren, etc.).
•   Meer aandacht en (financiële) waardering voor medewerkers in de zorg.
•   50PLUS vindt dat euthanasie toegestaan moet worden als er sprake is van ondraaglijk en uitzichtloos 
lijden.
•   Het samenbrengen van nieuwe ontwikkelingen zoals onder andere ‘big data’, ‘blockchain’ en ‘artificiële 
intelligentie’ biedt een ongekende potentie voor kostenbeheersing in de zorg. 50PLUS maakt incidenteel 
geld vrij voor plannen waarmee deze ongekende potentie wordt vrijgespeeld.  
Want: “den cost gaet voor den baet uyt”. 
•   De verzekeraars mogen niet meer eenzijdig bepalen welke medicijnen worden vergoed.
•   Parkeerkosten bij ziekenhuizen en zorginstellingen worden verlaagd, waar mogelijk tot nul. 
•   Coronatijd heeft Post Traumatische Stress Stoornis (PTSS) veroorzaakt. Niet alleen bij ouderen maar  
ook bij pubers en jongvolwassenen. Hiervoor dienen wij aandacht te hebben en dit praktisch te  
ondersteunen. 
•   De bezuinigingen op de geestelijke gezondheidszorg (GGZ) hebben een te grote druk gelegd op patiënten 
maar ook op de samenleving in zijn geheel, in het bijzonder op hulpverleners. 50PLUS wil weer een goed 
werkende en humane GGZ zodat patiënten niet aan hun lot worden overgelaten.
•   50PLUS wil een minister Ouderenbeleid.
•   50PLUS blijft onverminderd voor een algemeen vuurwerkverbod.
5WONEN & BOUWEN
De huidige wooncrisis in Nederland is een goed voorbeeld van hoe een overheid niet moet opereren.  
Het beleid heeft opzichtig gefaald en daar hebben inmiddels vele Nederlanders de bittere gevolgen van 
gevoeld. 50PLUS ziet noodzaak om de vicieuze cirkel te doorbreken door het beschikbaar maken van 
meer bouwgrond en het fundamenteel stimuleren van samenwonen. Door bepaalde regels te versoepe-
len stellen we huishoudens waar mogelijk ook veel meer in staat om zelf in actie te komen.  
•   Met een gerichte impuls voor woningcorporaties zet 50PLUS in op de realisatie van meer betaalbare  
seniorenwoningen in het lage en het middensegment, met zorgfunctie en aansluiting op openbaar  
vervoer. Ten behoeve van de financiering kunnen senioren met een hoger middeninkomen ook meedoen 
(maximaal 25%). 
•   Met een brede hervorming van het stelsel van belastingen, sociale zekerheid en toeslagen zorgt  
50PLUS ervoor dat samenwonen loont voor alle generaties. Met deze hervorming wordt niet alleen 
doorstroming bevorderd, maar ook eenzaamheid bestreden. (Zie: paragraaf ‘Zekerheid en Inkomen’).
•   Met verwerving of aanwinning van grond door het Rijk zorgt 50PLUS ervoor dat er voldoende  
bouwlocaties beschikbaar komen voor sociale woningbouw. De winst op de bestemmingswijziging van 
de grond moet op middellange termijn bijdragen aan de betaalbaarheid van de te realiseren woningen. 
•   Met een versoepeling van bestaande regels wil 50PLUS kleinschalige wooninitiatieven vanzelfsprekend 
maken. Denk dan aan kangoeroewoningen, kleine groepswoningen en meer-generatiewoningen.  
Met de genoemde hervorming van belastingen, sociale zekerheid en toeslagen maken wij dit ook fiscaal 
aantrekkelijk. 
•   Om de doorstroming te bevorderen wil 50PLUS een verhuisbonus invoeren voor alleenstaande senioren 
die samen een huishouden gaan vormen. Ook komt er een verhuisbonus voor iedereen die een sociale 
huurwoning opgeeft of vanuit een sociale huurwoning gaat samenwonen. 
•   De jaarlijkse huurverhogingen blijven de komende vier jaren beperkt tot de inflatieaanpassingen. 
•   50PLUS wil ontheffing verlenen aan vakantiewoningen om deze permanent te gebruiken voor huidige 
gebruikers. De ontheffing is niet overdraagbaar.
•   Nieuwbouw moet worden afgestemd op de behoeften van de inwoners in de regio (betaalbare  
woningvoorraad). 
•   Startersleningen moeten in alle gemeenten beschikbaar worden gesteld voor mensen die de  
10% aanbetaling bij de aankoop van de eerste woning niet zelf kunnen opbrengen.
•   Bij de huisvesting van asielzoekers moet rekening worden gehouden met evenredige spreiding.
•   Door de teruglopende woningproductie in 2024 is een heroverweging van de toewijzingsregels een  
urgent punt. De wachttijd voor inwoners uit de eigen gemeente mag niet nog verder oplopen. 
•   50PLUS wil een brede aanpak dakloosheid met extra aandacht voor dakloze ouderen.
•   50PLUS wil een onderzoek naar de mogelijkheden voor ouderen met geen dan wel een lage hypotheek 
om de koopwoning als onderpand in te brengen bij een pensioenverstrekker, zodat daarmee een  
aanvullend pensioen gerealiseerd dan wel verhoogd kan worden.
6VEILIGHEID
Nederland wordt steeds onveiliger. Criminele bendes vechten hun oorlogen uit op straat en plegen 
aanslagen in woonwijken. Groepen zakkenrollers en inbrekers stropen het hele land af. Winkeldieven 
en overlastgevers staan na arrestatie vaak dezelfde dag alweer op straat en bedreigen hun aangevers. 
50PLUS wil dat we weer veilig over straat kunnen en dat we veilig zijn in onze huizen.
•   50PLUS zet in op de menselijke maat met lokale politiebureaus en de wijkagenten moeten  
terug in de wijk.
•   Actief en integraal ontmoedigingsbeleid voeren ten aanzien van alcohol, drugs, gokken en gamen.
•   Buitenlandse bendes worden actief opgespoord, uitgezet en in heel Europa gesignaleerd.
•   Er moet een landelijk verbod komen op het dragen van messen en dat moet streng worden  
gehandhaafd. 
•   Banken dienen identiteits- of pasfraude vroegtijdig te signaleren en de transacties blokkeren dan wel 
terugstorten. 
•   Waar mogelijk wordt preventief een op Artificiële Intelligentie (AI) gebaseerde zorg-assistent ingezet 
(een computergestuurde stem) die direct reageert. 
•   Geweld tegen hulpverleners blijft een onaanvaardbaar probleem waartegen de verhoging van straffen 
vooralsnog onvoldoende effect resulteert. 50PLUS wil een intensieve informatiecampagne over de  
gevolgen van geweld tegen hulpverleners voor zowel de slachtoffers als daders.
7KLIMAAT, NATUUR & ENERGIE
50PLUS wil de wereld leefbaar houden voor huidige en toekomstige generaties. 50PLUS staat voor een 
krachtig klimaat-, energie- en milieubeleid en maakt zich sterk voor het behoud en herstel van de bio-  
diversiteit. Daarbij moet getracht worden schade aan de economie te voorkomen en economische groei 
niet te belemmeren. Verantwoord beheer van de natuur is een opgave voor ons allemaal. Wel moeten 
we erop letten dat de lasten ook eerlijk worden verdeeld. 
Het komt neer op het in balans brengen van ‘het eind van de maand en het eind van de planeet’. 50PLUS 
wil inzet op innovatieve duurzame energiebronnen. 50PLUS wil met spoed virtuele energiecentrales in de 
provincies. Het clusteren van decentrale opwekkingsinstallaties zoals micro-warmtekrachtcentrales, 
 windturbines, zonneparken maar ook biogasinstallaties en gas- en kolencentrales (afgekort VVP), die  
allemaal van één punt in de provincie worden aangestuurd waardoor wij het maximale rendement uit  
groene energie krijgen. Dit betekent bij veel windenergie en zonne-energie dat bijvoorbeeld de kolen-  
centrale of aardgascentrale minder hoeft te produceren.
•   Klimaatbeleid inrichten op de ontwikkeling van krachtige nieuwe technologie.
•   Het Nederlandse landbouwbeleid mag niet strenger zijn dan dat van de buurlanden.
•   De indeling van Natura 2000-gebieden wordt herzien zodat er een kleiner aantal grotere aaneengesloten 
natuurgebieden ontstaat.
•   Er komt onderzoek naar de mogelijkheid om te komen tot een “Westerscheldedijk”. 
•   De vervuiling van het oppervlaktewater en de daarmee gepaard gaande vervuiling van het grondwater 
door overbemesting en gebruik van gewasveredelaars dient met een heffing te worden afgestraft.
•   Daarnaast dient er een belasting per kubieke meter te komen op het onttrekken van oppervlakte- en 
grondwater. Het plafond van 300 kubieke meter uit de belasting op het leidingwater komt te vervallen.
•   50PLUS wil de inzet op innovatieve duurzame energiebronnen voortzetten maar wij verzetten ons tegen 
kapitaalvernietiging door verplichte en versnelde uitrol van onbewezen technologieën. 
•   50PLUS steunt de huidige inzet voor twee nieuwe kerncentrales en ziet mogelijkheden in de kleine  
modulaire kerncentrales. Wij eisen de hoogst mogelijke standaarden voor de veiligheid en veilige opslag 
van afval. 
•   De ontwikkeling van kernenergie gebaseerd op schone kernfusie is interessant en vraagt mogelijk om 
flexibiliteit ten aanzien van de eerste twee punten. 
•   In de strijd om een beter klimaat te krijgen is het niet meer de vraag welke energiebronnen we ons  
wensen maar moeten alle vormen van energie ingezet worden. Wel dient daarbij aangetekend te  
worden dat wind- en zonne-energie een enorme claim legt op de schaarse ruimtelijke ordening die we  
al zo hard nodig hebben voor voedsel, huisvesting en ondernemen. Dus windenergie moet naar zee  
verhuizen en zonne-energie moet op bestaande bouwwerken plaatsvinden.
•   50PLUS wil een regierol van de overheid bij netcongestie.
•   Klimaatadaptie (verstevigen dijken, meer groen in stad en land) moet veel meer aandacht krijgen in het 
klimaatdebat.
•   De baten moeten de kosten rechtvaardigen; in deze tijden van crisis wordt er te veel uitgetrokken voor 
klimaat- en stikstoffondsen. 
•   50PLUS zet zich in voor een balans tussen de economische belangen van industrie en landbouw- 
bedrijven, wonen en natuur.
•   50PLUS is voor continuering van de salderingsregeling voor burgers/particulieren die via zonnepanelen 
energie opwekken. 
•   50PLUS wil een strengere naleving en handhaving van de Wet Dieren.
•   Het inleveren van statiegeldblikjes en -flesjes is vaak niet mogelijk vanwege bijvoorbeeld defecte  
inname-apparaten. 50PLUS wil dan ook een innameplicht voor verkopers van statiegeldhoudende  
artikelen.
8MOBILITEIT
Het verkeer in en rond de grote steden loopt vast. De oplossing van het ene probleem maakt het  
andere groter. Openbaar vervoer is bij uitstek een taak van de overheid. Met goed en betaalbaar  
openbaar vervoer kan het gebruik van auto’s worden teruggedrongen waarmee wij bijdragen aan  
het halen van de klimaatdoelstellingen. De opkomst van deelscooters en deelfietsen en speciale taxi- 
applicaties biedt veel mensen een uitkomst, maar omdat een strategische visie ontbreekt is er sprake  
van onverantwoorde wildgroei. Mensen met lichamelijke klachten en/of een kleine beurs kunnen vaak 
geen gebruik maken van hippe alternatieven. 50PLUS eist dan ook een nieuwe visie op het openbaar 
vervoer van de toekomst en wij trekken daar ook extra middelen voor uit. 
•   50PLUS geeft hoge prioriteit aan veilig ov met inbegrip van financiële ondersteuning voor verlies- 
gevende lijnen.
•   50PLUS wil dat de Rijksoverheid een nieuwe visie ontwikkelt op de toekomst van het openbaar vervoer 
in Nederland. Wij trekken 500 miljoen euro extra uit voor uitvoering van deze nieuwe strategische visie. 
•   Bij nieuw te ontwikkelen woningen wordt rekening gehouden met bereikbaarheid van bestaande voor -
zieningen (15 minuten stad). 
•   De stand van de techniek vereist dat ook de kansen en risico’s van ‘zelfrijdende auto‘s’ (full autonomous 
driving) worden betrokken bij een moderne visie op openbaar vervoer. 
•   50PLUS streeft naar een gratis openbaar vervoer en wil als begin van dit streven gratis ov in de daluren.
9MIGRATIE  
Het tempo van bevolkingsgroei blijkt elk jaar hoger dan eerder verwacht. De aanjager van die groei is 
een onbeheersbaar immigratieniveau. De natuurlijke groei is vrijwel nihil. De jaarlijkse toename van het 
aantal inwoners is inmiddels zo hoog dat het de samenleving dreigt te ontwrichten. Problemen op het 
terrein van wonen, zorg, sociale zekerheid en solidariteit stapelen zich op. We moeten onderscheid  
maken in verschillende vormen van migratie en daar aangepast beleid op ontwikkelen. Mensen die 
vluchten voor hun leven willen we helpen als dat kan. Arbeidsmigratie heeft alleen zin als wij dat werk 
hier in Nederland willen houden. In alle gevallen moet worden onderzocht wat de mogelijkheden zijn 
voor opvang buiten ons land.
•   50PLUS zet in op temporisering bevolkingsgroei door het beperken van migratie. Migratie staat niet los 
van bevolkingsgroei, krimpende gezinnen en afnemende solidariteit.
•   50PLUS wil hogere drempels voor permanente vestiging van asielzoekers en arbeidsmigranten waardoor 
kettingmigratie wordt teruggedrongen.
•   Gezinshereniging is voor immigratie uit niet-EU landen het belangrijkste immigratiemotief. Naast  
maatregelen voor hogere drempels voor definitief verblijf van arbeidsmigranten en asielmigranten uit  
niet-EU landen zal 50PLUS zich inzetten voor humaan maar realistisch beleid inzake gezinsherening. 
•   Streven naar verminderen van arbeidsmigratie door het enthousiasmeren van reeds beschikbaar  
arbeidspotentieel.
•   Voor vluchtelingen wil 50PLUS zo veel mogelijk opvang in de regio organiseren. Als mensen naar  
Nederland komen wordt een termijn voor opvang afgesproken. Deze termijn kan één keer worden  
verlengd. Daarna wordt besloten over een permanente verblijfsvergunning. 
•   Het beleid is erop gericht dat afgewezen asielzoekers Nederland verlaten. Afgewezenen die overlast  
geven worden geïsoleerd tot zij weggaan. 
•   50PLUS wil dat wat betreft de immigratie via de koninkrijksgrenzen dezelfde beperkingen gelden als voor 
de immigranten in Europees Nederland.
10ONDERWIJS & CULTUUR
In de vorige eeuw was de Nederlandse politiek gekenmerkt door een aantal religieuze en maatschappe -
lijke zuilen. Inmiddels leven we in een multicultureel land, waarbij de waarden dwars staan op de  
oude zuilen. De feitelijke ontzuiling van Nederland legitimeert een effectieve scheiding van kerk en staat:  
nutsvoorzieningen zoals scholen en ziekenhuizen worden alleen gefinancierd voor zover ze openbaar zijn.
•   50PLUS wil dat de verzuiling van het onderwijs wordt afgebouwd. Het ministerie van onderwijs dient een 
onderzoek uit te voeren naar de mogelijkheden hiervan.
•   De subsidiering van buitenlandse studenten in het hoger onderwijs wordt beëindigd.
•   Voertaal onderwijs (hoger- en universitair onderwijs) is Nederlands.
•   Zwemmen wordt toegevoegd aan het bewegingsonderwijs op basisscholen.
•   Extra inzet op verbeteren van laaggeletterdheid.
•   De hoogte van de basisbeurs wordt onafhankelijk van het woonadres. De door 50PLUS verkende  
hervorming van het stelsel van toeslagen en sociale zekerheid biedt studenten een toelage die  
onafhankelijk is van het woonadres. 50PLUS vindt dat deze beleidsoptie verder verkend moet worden. 
11NEDERLAND IN DE WERELD
Internationale samenwerking is voor Nederland van groot belang. 50PLUS vindt het belangrijk dat  
Nederland zich duidelijk profileert in organisaties als de EU en de NAVO. Onze vertegenwoordigers in 
internationale organisaties moeten serieus worden geselecteerd op geschiktheid voor de baan. Het moet 
afgelopen zijn met het handjeklap in Haagse achterkamertjes!
Een krachtige Europese Unie die de kerntaken goed coördineert tussen lidstaten heeft niet steeds meer 
geld nodig voor eigen beleid.
Geen uitbreiding met nieuwe landen. 50PLUS is voor kritisch lidmaatschap en wil daarbij een sterke,  
stabiele Europese Unie.
Lidstaten die zich niet aan de spelregels houden, krijgen als ultieme sanctie uitsluiting uit de EU bij  
voortdurend overtreden van de Europese regels en afspraken.
•   50PLUS wil niet dat Nederland opdraait voor het slechte economische beleid van andere eurolanden.
•   De verspilling in de EU moet voortvarend worden aangepakt. Versober de extravagant luxe arbeids- 
voorwaarden van EU-ambtenaren en vestig het Europees Parlement permanent in Straatsburg en laat  
de zetel van de EC in Brussel. 
•   50PLUS hecht aan samenwerking én het subsidiariteitsbeginsel. Wij vinden het nog veel te vroeg om te 
werken richting federalisering van de Europese Unie.
•   50PLUS is wel voorstander van het verder verbreden van de samenwerking in de BeNeLux met als  
mogelijk resultaat een (con-)federatie tussen de BeNeLux lidstaten.
•   Nederland hoort tot de 20 grootste economieën in de wereld. Zeker in BeNeLux-verband zouden wij 
voor de G20 moeten worden uitgenodigd.  
•   De NAVO blijft de hoeksteen van het Nederlandse veiligheidsbeleid. Nederland doet er alles aan om de 
afgesproken 2%-norm te halen.
•   Wij blijven met de NAVO Oekraïne steunen in haar strijd voor vrijheid. 50PLUS hecht veel waarde aan  
het zoeken naar een diplomatieke oplossing.
•   Betere afstemming en méér taakspecialisatie binnen Europese krijgsmachten is een belangrijk  
strategisch doel maar een ‘EU-leger’ is wat 50PLUS betreft niet aan de orde.
•   Veteranen verdienen blijvende waardering en erkenning. De subsidie van de Rijksoverheid t.b.v.  
activiteiten van en voor veteranen blijft op peil.
•   50PLUS wil een meer terughoudende opstelling als het gaat over Nederlandse deelname aan inter- 
nationale militaire operaties. Te vaak zijn niet de opgegeven humanitaire redenen de grondslag voor 
militaire actie maar economische of geopolitieke belangen. Het ministerie van Defensie begint daarmee 
eerder op een ouderwets ministerie van Oorlog te lijken. 50PLUS wil daarom de naam wijzigen in  
ministerie voor Vrede en Internationale Veiligheid.
12FINANCIELE OVERWEGINGEN
Bijna twee decennia zijn gepensioneerden het kind van de rekening geweest bij elke grote hervorming  
of bezuinigingsoperatie. Gepensioneerden werden steevast buitenproportioneel geraakt. Zowel door  
het niet indexeren van de pensioenen, als bij de belastingen en steeds vaker door hogere kosten voor  
de zorg. 
•   50PLUS stelt als harde eis, dat de tijd dat gepensioneerden onevenredig veel bijdragen aan de (nieuwe) 
doelen van de overheid, voorbij moet zijn.
•   50PLUS staat voor een verantwoord begrotingsbeleid dat rekening houdt met de economische cyclus. 
Het vorige kabinet heeft grote bestedingsprogramma’s opgestart, precies op het moment dat de arbeids -
markt al oververhit was. Denk onder andere aan klimaat, stikstof en migratie. Dat is niet verstandig en 
zeker niet doelmatig. 
•   50PLUS ziet ruimte om te besparen op de bestedingsprogramma’s van het vorige kabinet, door andere 
keuzes te maken of door het voorgenomen beleid te vertragen.
•   De directe kosten van de wensen van 50PLUS, bedragen voor de schatkist (ex ante) ongeveer 21 miljard 
euro per jaar (zie tabel hieronder). Daar stellen wij ruim 9 miljard aan structurele besparingen en  
5 miljard aan lastenverzwaring voor bedrijven tegenover. Resteert een saldo van -7 miljard (-0,7% BBP) 
voor het EMU-saldo. Deze netto impuls geldt voor het einde van de volgende kabinetsperiode in 2028. 
•   Vanwege de oververhitting van de Nederlandse arbeidsmarkt en de nog steeds hoge inflatie, acht 
50PLUS het verantwoord om in de eerste jaren juist wat zuiniger te zijn met betrekking tot het  
begrotingsbeleid. Op deze manier kan de overheid de ECB helpen om de inflatie zo snel mogelijk  
onder controle te krijgen.
•   Als er gedurende de kabinetsperiode meevallers te verdelen zijn, dan vinden wij dat gepensioneerden 
evenredig mee moeten delen in de besteding van de meevallers. In het geval van tegenvallers zijn wij 
consequent: dan zijn wij ook bereid om te accepteren dat een evenredig deel van het zuur neerslaat bij 
(een deel van de) gepensioneerden. 
•   Wij eisen dat de cyclus wordt doorbroken dat gepensioneerden telkens tot de melkkoe van elk be- 
zuinigingsplan worden gebombardeerd. Met 50PLUS zorgen wij ervoor dat die oneerlijke tijd voorbij is.
13Concept Financieel Kader V0
Fin. Kader (ex ante) in mrd euro 2028
Afschaffen Eigen Risico -5,00
Belastinghervorming / Bestaanszekerheid -5,00
13e maand voor AOW, Minimumloon en uitkeringen -5,00
Intensiveringen zorg, onderwijs en veiligheid & mobiliteit -3,50
Terugkeer tandartszorg in Basispakket -1,60
Programma ‘kwaliteit en productiviteit overheid’ (10 jr) -1,15
Mitigatie kabinetsbeleid klimaat, stikstof en migratie 2,50
Algemene uitgaventaakstelling doelmatigheid 2,50
Hervorming belastingen voor bedrijven 5,00
Inzet op een lager Meerjarig Financieel Kader (MFK) 1,10
ODA-prestatie naar EU gemiddelde + 2,40
Oplopende besparingen nav ‘programma productiviteit’ 0,75
Naar EMU-saldo -7,00
 
Van dit verkiezingsprogramma maken ook de antwoorden en overwegingen onderdeel uit  
zoals gegeven op vragen van kieshulpen en stemwijzer, voor zover deze niet beschreven staan  
in dit verkiezingsprogramma.
14Verkiezingsprogramma
2023-2027
