KWALITEIT 
VAN LEVEN 
LOONT
Concept verkiezingsprogramma 
PartijvdSport 2023U staat op het punt om het concept 
verkiezingsprogramma van de 
PartijvdSport te gaan lezen. Voor 
de eerste keer in de parlementaire 
geschiedenis doet een sportpartij mee 
aan de Tweede Kamerverkiezingen. 
De titel van ons verkiezingsprogramma 
geeft aan waar we voor staan: Kwaliteit 
van leven Loont. De tijd is rijp dat sport, 
bewegen, een gezonde(re) leefstijl en 
preventie prominenter op de landelijke 
politieke agenda komt te staan. 
Sport en bewegen is wat ons betreft 
essentieel in Nederland.
De PartijvdSport is in 2020 opgericht in een 
tijd dat het coronavirus ons land lam legde 
en het kabinet vergaande en ingrijpende 
besluiten nam. Medici en politici deden een 
beroep op mensen om vooral ook gezonder 
te gaan leven en meer te gaan bewegen. 
Tegelijkertijd werd het wel steeds moeilijker 
gemaakt om te sporten en bewegen, omdat 
sportaccommodaties op slot 
gingen of alleen onder strikte 
voorwaarden bezocht mochten 
worden. De impact van die 
maatregelen merken we nog 
dagelijks. Mensen zijn ongezonder 
gaan leven en minder gaan 
sporten. Het resultaat is een 
verdere groei van zogeheten 
welvaartsziekten, ongezonde(re) 
leefstijl, steeds dikkere kinderen, 
steeds meer eenzame mensen, 
steeds meer mensen - vooral jongeren - met 
mentale klachten, en zorgkosten die bijna 
niet meer op te brengen zijn. Nederland is een 
land geworden waar gezond leven eerder 
wordt bemoeilijkt dan gestimuleerd. Denk 
alleen al aan het feit dat gezonde voeding de duurste keuze is die je kunt maken en dat een 
dreigende BTW-verhoging op ondernemende 
sport het lidmaatschap van bijvoorbeeld een 
fitnessclub duurder gaat maken.
Die ontwikkeling is al langer gaande. 
De afgelopen jaren zijn we steeds meer 
opgeschoven van preventie naar nazorg. 
Liever aan de achterkant herstellen wat we 
aan de voorzijde 
hebben geschrapt. 
Denk bijvoorbeeld 
aan zwemlessen in 
het basisonderwijs 
en wekelijks enkele 
uren gymles verzorgd 
door vakleerkrachten of gediplomeerde 
beweegprofessionals. De rekening betalen 
we daar al voor. Er groeien generaties op in 
ons land voor wie sporten en bewegen en 
gezonde leefstijl steeds verder van ze afstaat. 
Het resultaat is dat de zorgkosten bijna 
onbetaalbaar zijn geworden en dat steeds 
meer mensen zorg overslaan, omdat ze het 
niet meer kunnen betalen. Dat steeds meer 
Nederlanders uit geldgebrek vaker controles 
en behandelingen bij de tandarts overslaan en 
geen aanvullende verzekering afsluiten, is een 
effect van deze ontwikkeling. PartijvdSport wil 
deze ontwikkeling ombuigen. We willen naar 
een land waar een gezond leven laagdrempelig 
toegankelijk is en (financieel) wordt beloond. 
Een land waarin veel meer wordt 
geïnvesteerd in voorzorg en 
preventie, dan in nazorg. Dat we 
steeds ouder worden, is een feit. 
Laten we dan wel gezonder en 
met meer kwaliteit van leven oud 
worden. Dat kan alleen als we 
gezonder leven gaan stimuleren 
en voor iedereen mogelijk 
maken. We willen daarom jeugd 
tot 18 jaar gratis laten sporten. 
Leerlingen van groep 8 in het 
basisonderwijs moeten niet alleen worden 
getoetst op hun cognitieve kennis, maar ook 
op hun vitaliteit. Mensen met een aantoonbare 
(gemeten) gezonde leefstijl worden beloond, 
doordat ze gedeeltelijk compensatie krijgen 
voor de eigen zorgbijdrage die ze betalen. Inleiding
LEERLINGEN VAN 
GROEP 8 IN HET 
BASISONDERWIJS 
MOETEN NIET ALLEEN 
WORDEN GETOETST 
OP HUN COGNITIEVE 
KENNIS, MAAR OOK 
OP HUN VITALITEIT. WE WILLEN JEUGD TOT 
18 JAAR GRATIS LATEN 
SPORTEN. 
WE WILLEN NAAR EEN 
LAND WAAR EEN GEZOND 
LEVEN LAAGDREMPELIG 
TOEGANKELIJK IS EN 
(FINANCIEEL) WORDT 
BELOOND.Het is niet de eerste keer dat de 
PartijvdSport van zich laat horen. De petitie 
sport=essentieel werd in 2021 liefst 380.000 
ondertekend en in de gemeente Olst-Wijhe 
zit de partij sinds 2022 in de gemeenteraad. PartijvdSport wil het 
gedachtegoed van het ‘oude’ 
ziekenfonds moderniseren en 
zorg niet meer overlaten aan 
de markt. De eigen bijdrage en 
het eigen risico moet inkomensafhankelijk en 
afhankelijk van de leefstijl worden. Dus gezond 
gedrag belonen.
Kwaliteit van leven is meer dan een gezonde 
leefstijl. Als je fijn woont, als je leefomgeving 
veilig is, als je een baan hebt en als werken 
loont, dan is dat allemaal onderdeel van 
kwaliteit van leven. Daarom gaat ons 
verkiezingsprogramma ook veel verder dan 
standpunt over sport en bewegen. We hebben ook concrete plannen als 
het gaat om bijvoorbeeld 
wonen, onderwijs, overheid, 
veiligheid, economie en 
klimaat. 
Ons verkiezingsprogramma is dan ook 
opgebouwd langs de lijn van acht thema’s:
• Bewegen & Leefstijl Loont
• Zorg Loont
• Overheid Loont
• Veiligheid Loont
• Onderwijs Loont
• Wonen Loont
• Werk & Economie Loont
• Klimaat & Milieu LoontOnderzoeken hebben 
inzichtelijk gemaakt wat 
sociaaleconomische 
waarde van sport en 
bewegen is en wat de 
effecten zijn. Mensen 
profiteren, omdat ze een 
gezonder leven leiden met 
meer kwaliteit van leven. Werkgevers hebben 
er baat bij, omdat er minder ziekteverzuim is 
en de arbeidsproductiviteit wordt verhoogd. 
Het leidt tot lagere zorgkosten, waarvan 
zorgverzekeraars, de verzekerden en 
gemeenten profiteren. Een gezonder leven 
en meer sporten en bewegen heeft ook 
een positief effect op het terugdringen van schooluitval en het tegengaan van 
eenzaamheid. Met dat ‘kapitaal’ 
wordt de voorzorg en de transitie 
naar een gezond(er), fitter en vitaler 
Nederland zoals wij dat voor ogen 
hebben, ook betaalbaar.
Na vaststelling van het verkiezings-
programma door het landelijk bestuur wordt 
het conceptprogramma gepubliceerd op 
14 september 2023. Hierna is het aan de 
leden van PartijvdSport om amendementen 
in te dienen, die tijdens onze verkiezings-
bijeenkomst op 7 oktober 2023 worden 
behandeld.
WE WILLEN HET 
GEDACHTEGOED VAN 
HET ‘OUDE’ ZIEKENFONDS 
MODERNISEREN EN ZORG 
NIET MEER OVERLATEN 
AAN DE MARKT.MENSEN MET EEN 
AANTOONBARE 
(GEMETEN) GEZONDE 
LEEFSTIJL WORDEN 
BELOOND, DOORDAT 
ZE GEDEELTELIJK 
COMPENSATIE 
KRIJGEN VOOR DE 
EIGEN ZORGBIJDRAGE 
DIE ZE BETALEN.BEWEGEN & 
LEEFSTIJL LOONT
• Sport+Bewegen=Essentieel, zoals onder meer zorg en 
onderwijs dat ook zijn.
• Jeugd tot 18 jaar mag gratis sporten. Ieder kind/jongere 
tot 18 jaar krijgt een budget om te sporten en bewegen 
bij een sportaanbieder. De financiële afwikkeling vindt 
rechtstreeks met de sportaanbieder plaats.
• Bouwen aan een inclusieve samenleving en een sociaal 
veilige sportomgeving waar iedereen kan meedoen en 
zichzelf mag zijn.
• Een gezonde leefstijl stimuleren, bijvoorbeeld door 
geen BTW op groente en fruit door te voeren. Financiële 
drempel voor de gezonde keuze zo laag mogelijk maken. 
We vinden dat er meer onderzoek moet plaatsvinden 
naar de impact en effecten van het financieel stimuleren 
van positieve gedragsverandering.
• Meer geld voor de uitvoering en de impact van preventie 
(fysiek en mentaal), waaronder beweegprogramma’s 
voor doelgroepen en bijzondere situaties zoals een 
operatie volgens het Better in, Better out principe. 
Mensen verblijven daardoor minder lang in een duur 
ziekenhuisbed en kunnen ook weer eerder aan het werk.
• Meer duurzame en laagdrempelige sport- en 
beweegfaciliteiten en -infrastructuur in de openbare 
(groene) ruimte, inclusief ondersteunende 
voorzieningen. Goede regulering, geef elkaar letterlijk de 
ruimte.
• Meer aandacht voor het welzijn van de (aankomende) 
topsporter, waaronder een veilig sportklimaat.
• Nieuw te bouwen wijken voorzien van uitnodigende 
beweegfaciliteiten: zien bewegen doet bewegen.
• BTW op (ondernemende) sport naar 0%.
• Vitaliteitsprogramma’s voor werknemers worden 
fiscaal vrijgesteld voor de werkgever (buiten de 
werkkostenregeling, gelijk aan opleidingen).
• Stimuleren om meer met de fiets naar werk en school te 
gaan.
• Sport en bewegen wordt een wettelijke taak van de 
gemeente, waarvoor structureel financiële middelen 
beschikbaar komen.
• Gemeenten krijgen meer ruimte om vergunningen af te 
geven voor de organisatie van (sport)evenementen.
• We willen voorwaarden creëren dat sportvissen in 
Nederland mogelijk blijft. 
• We conformeren ons aan de ambitie van de Rookvrije 
Generatie 2040 en steunen strengere regelgeving 
rondom roken.Onze 
standpunten:ZORG LOONT
• Het gedachtegoed van het ‘oude ziekenfonds’ moderniseren en 
herinvoeren. Marktwerking in de zorg heeft niet het gewenste 
effect gehad. Zorg niet meer overlaten aan de markt. Eigen 
bijdrage en eigen risico worden inkomensafhankelijk en 
afhankelijk van leefstijl (zie volgende punt).
• Mensen met een aantoonbare (gemeten) gezonde leefstijl 
worden (financieel) beloond, doordat ze gedeeltelijk 
compensatie krijgen voor de eigen bijdrage die ze betalen.
• De curatieve zorg ligt in handen van medici, leefstijlpreventie 
daarentegen kan ook worden uitgevoerd door vrije beroepen, 
mits deze kwalitatief zijn geborgd. Registratie daarvoor in het 
BIG-register of AGB is geen voorwaarde, registratie in een 
kwaliteitsregister wél. Bewezen effectieve beweegprogramma’s 
kunnen ook worden gevolgd onder regie van een erkende 
beweegprofessional om zo de effectiviteit, veiligheid en kosten 
te bewaken. Mensen kunnen zo aan hun herstel werken in een 
lokaal beweegcentrum in plaats van in een kostbaar ziekenhuis. 
• Wie ziek is of hulp nodig heeft, krijgt de zorg die nodig is. Door 
meer te investeren in preventie worden we fitter en vitaler 
ouder en wordt de periode korter dat we intensieve zorg nodig 
hebben. Hierdoor dalen de zorgkosten en kunnen we meer 
investeren in preventie.
• Aanpakken wachtlijsten, met name in de GGZ en bij de jeugd.
• We stimuleren holistische zorg: zorg die niet alleen kijkt naar de 
zorgvraag, maar ook naar de mens achter de zorgvraag.
• Vereenvoudigen van het zorgstelsel en de regels. Werken in de 
zorg aantrekkelijker maken, onder meer door minder regeldruk 
en minder administratieve druk zodat er meer tijd is voor 
‘handjes aan het bed’.
• Patiënt moet te allen tijde zelf de beschikking hebben over 
al zijn/haar gezondheidsdata en medische gegevens. We 
stimuleren zelf management van gezondheid.
OVERHEID 
LOONT
• Zorg, onderwijs, openbaar vervoer niet 
overlaten aan de markt. Is primair een 
taak voor de overheid.
• 5 mei is ieder jaar een nationale 
feestdag.
• De overheid is dienstbaar aan de 
inwoners.
• Waarborgen van het 
zelfbeschikkingsrecht over het eigen 
lichaam.
• Sport krijgt een eigen en volwaardig 
ministerie met een minister van sport.
VEILIGHEID 
LOONT
• Mensen die in de gevangenis belanden, 
dienen zich dienstbaar te maken aan de 
samenleving om zo (deels) de kosten van hun 
detentie terug te betalen.
• Er komt een commissie die onderzoekt voor 
welke delicten de minimumstraf verhoogd 
moet worden.
• Hogere straffen voor drugsgebruik en 
drugsverkoop.
• Politiemensen krijgen een hoger salaris en er 
komen meer wijkagenten.
• Veelplegers en plegers van straatcriminaliteit 
worden altijd veroordeeld tot een geldboete 
en gevangenisstraf.• Geen verjaring bij gewelds- en 
zedenmisdrijven.
• Meer aandacht voor de slachtoffers van een 
misdrijf.
• Politie krijgt meer (digitale) mogelijkheden om 
verdachten op te sporen en op te pakken.
• Restrictief immigratiebeleid om nog 
meer overbevolking te voorkomen. 
We willen opvangen met een quotum, 
zodat we vluchtelingen kwalitatief beter 
kunnen opvangen om mensonterende 
omstandigheden te voorkomen.
• Actievoerders, betogers, supporters, 
wegmisbruikers, enz die zich dusdanig 
gedragen dat politie-inzet noodzakelijk is c.q. 
schade veroorzaken, moeten de kosten van 
de politie-inzet en de veroorzaakte schade 
altijd zelf betalen.
• Misstanden in het betaald voetbal meer in 
het strafrecht behandelen, zoals in Engeland 
gebeurt met de voetbalwet.
• Verblijfsvergunning wordt ingetrokken 
voor mensen die weigeren te participeren 
in de samenleving (betaald werk of 
vrijwilligerswerk). Mensen voor wie taal een 
barrière is, krijgen hierbij hulp.
• We voldoen aan de NAVO-norm door 2% van 
het bruto nationaal product uit te geven aan 
defensie.ONDERWIJS LOONT
• Zwemlessen verplicht in het basisonderwijs.
• Verplicht minimaal twee keer per week 1 uur beweegles in het 
onderwijs, verzorgd door een vakdocent of gediplomeerde 
beweegprofessional.
• Leerlingen van groep 8 in het basisonderwijs worden niet 
alleen getoetst op hun (cognitieve) kennis, maar ook op hun 
vitaliteit.
• Investeren in wetenschappelijke kennis en innovatie op het 
gebied van leefstijl(genees)kunde, zodat we gerichter en 
effectiever kunnen investeren in leefstijl en interventies.
• Kinderen maken een goede start en krijgen een rijke 
schooldag, doordat scholen gefaciliteerd worden met 
vitaliteitsconcepten als de Gezonde Basisschool van de 
Toekomst. Ook kennis van gezonde keuzes en voeding moet 
onderdeel van een rijke schooldag zijn. 
• We investeren in en stimuleren ‘bewegend leren’ als het 
nieuwe leren.
• Om kwaliteit van het onderwijs te kunnen waarborgen, 
moeten onderwijsinstellingen juridisch toelaatbare 
handvatten krijgen om een numerus fixus in te stellen voor 
studies waarbij de studentaantallen niet meer in lijn zijn met 
de vraag. 
• Een quotum voor internationale studenten (hbo en wo) 
binnen verschillende vakgebieden.
• Studieschuld mag geen onderdeel zijn van de BKR toetsing.
• Aanvraag voor studiefinanciering wordt getoetst op basis 
van draagkracht van de ouders.WONEN  
LOONT
• De regels om te mogen bouwen worden 
verruimd, we zetten in op stevige groei van het 
aantal woningen. 
• We stimuleren woningbouw, met name ook 
eenpersoonswoningen.
• We investeren fors in nieuwe 
verpleeghuisplekken en nieuwe 
ouderenwoningen.
• We stimuleren creatieve, duurzame 
oplossingen voor woonruimte vanuit de 
samenleving en zetten minder in op projecten 
van grote ontwikkelaars.
• De regels voor het opsplitsen van woningen 
(gedeelde woonruimten), het ombouwen van 
bedrijfspanden voor studenten-, starters- en 
eenpersoonswoningen, en het plaatsen van 
woningen voor mantelzorg worden verruimd.WERK & 
ECONOMIE LOONT
• Meer flexibiliteit voor mensen die langer willen 
doorwerken.
• Werken loont financieel altijd, dus uitkering is 
te allen tijde lager dan inkomen uit arbeid.
• Handhaven hypotheekrenteaftrek. 
• Boeren moeten kunnen blijven boeren en 
tegelijkertijd zorgen voor het Nederlandse 
landschap.
• Gerichte lastenverlagingen en actieve 
bescherming voor middeninkomens en 
kleinere ondernemers.
• Aantrekkelijker maken van werk door 
onder meer een hoger minimumloon, het 
goedkoper maken van vaste contracten voor 
werkgevers, en het makkelijker maken om 
mensen in dienst te nemen.
• Meer aandacht en onderzoek hoe de snel 
veranderende technologie ons leven gaat 
beïnvloeden en kan verrijken
• Verhogen van de belastingvrije 
vrijwilligersvergoeding.
• We willen onderzoeken of er een nieuwe 
topsportregeling kan komen, waarbij er een 
belastingvoordeel op de loonheffingen zit 
onder de voorwaarde dat dit fiscale voordeel 
wordt geïnvesteerd in opleidingen voor 
getalenteerde jeugdsporters.
• We kijken eerst welke financiële middelen we 
nodig hebben om de opgaven in Nederland te 
kunnen betalen. Daarna kijken we wat we nog 
beschikbaar hebben voor ontwikkelingshulp, 
waarbij we meer inzicht willen hebben in de 
impact van ontwikkelingshulp.
• Meer investeren in maatschappelijke 
dienststijd (MDT), met name om jongeren 
beter voor te bereiden op de arbeidsmarkt 
en hen mentaal weerbaarder te maken. Via 
MDT kunnen we jongeren kennis laten maken 
met sectoren met grote personeelstekorten. 
We willen binnen de MDT sport en bewegen 
ook koppelen aan maatschappelijke doelen, 
zoals defensie. Daardoor werken we aan een 
fittere en vitale generatie die tegelijkertijd 
een basisopleiding krijgt om Nederland te 
verdedigen.
KLIMAAT & 
MILIEU LOONT
• Stikstofbeleid helder en duidelijk maken voor 
met name agrariërs, tuinders en andere 
ondernemers.
• Wij conformeren ons aan de klimaatdoelen 
zoals die zijn vastgelegd in het internationaal 
Klimaatakkoord. We vinden niet dat 
Nederland extra hogere klimaatdoelen 
dient te behalen. We kijken wel over welke 
periode dit haalbaar is in relatie tot andere 
maatschappelijke uitdagingen. Realistische 
uitvoering is belangrijker dan vasthouden aan 
doelen.
• Scholen zijn een belangrijk onderdeel van 
de duurzame samenleving en gebruiken 
de natuur en de omgeving als inspirerende 
leeromgeving.
• Onze energie komt hoofdzakelijk uit 
hernieuwbare bronnen zoals zon, wind en 
aardwarmte.
• Lagere belasting op de energierekening voor 
huishoudens en kleinverbruikers, en hogere 
betalingen door vervuilende industrieën.PartijvdSport: bouw samen met 
ons aan een gezonder en vitaler 
Nederland
PartijvdSport is de enige landelijke politieke 
partij die het belang van sport, bewegen en 
gezonde leefstijl voor alle Nederlanders en een 
gezonde samenleving als uitgangspunt neemt.
Contact
T. 06 - 10717026
E. info@partijvdsport.nl 
W. www.partijvdsport.nl