NEDERLANDERS WEER OP 112
INHOUD
VOORWOORD 3
ASIEL EN IMMIGRATIE  6
BESTAANSZEKERHEID: KOOPKRACHT EN PENSIOEN  10
VEILIGHEID 13
ZORG 16
WONINGMARKT  19
KLIMAAT EN ENERGIE  22
BOEREN, VISSERS EN DIEREN 25
DEMOCRATIE, CULTUUR EN PUBLIEKE OMROEP  29
ONDERWIJS 32
DEFENSIE 36
MOBILITEIT EN WATERSTAAT  39
BUITENLANDSE ZAKEN, EU EN ONTWIKKELINGSHULP  42
FINANCIËN  453
VOORWOORD
De PVV wil Nederlanders weer op 1 zetten.
Na jaren afbraakbeleid moet ons land weer worden opgebouwd.
De prioriteiten moeten fundamenteel worden verlegd.
Geen miljardenuitgaven meer aan links-liberaal ideologisch beleid als stikstof 
en klimaat. Geen open grenzen en onbetaalbare massa-immigratie meer. 
Geen miljarden meer weggooien naar het buitenland.
Maar investeringen in- en voor Nederlanders. 
Het komt er nu op aan. 
Nederland staat op een kruispunt.
22 november wordt een historische dag. 
Gaan we linksom of gaan we rechtsom.
De PVV kiest voor sociaal rechts beleid.
Hard op immigratie en law and order, maar sociaal op koopkracht en zorg.
Een sterker en trotser Nederland.
Een land waar de Nederlander weer wordt gekoesterd. 
Want Nederland is Nederland niet meer.
We zien het allemaal om ons heen. Ons land is overvol. Onze wijken en steden 
vaak onherkenbaar met veel overlast en criminaliteit. We moeten Nederland 
terugveroveren. Het sluiten van onze grenzen voor nog meer gelukszoekers 
uit andere culturen is daarbij noodzakelijk. En echte vluchtelingen moeten 
niet meer hier, maar in hun eigen regio worden opgevangen.
Er moet ook een einde komen aan de discriminatie van Nederlanders. Het is 
immers ons land. Waarom krijgen statushouders voorrang op onze schaarse 
woningen? Dat moet stoppen. En ook ons geld moet naar onze eigen mensen. 
Lagere belastingen zodat bijvoorbeeld boodschappen en de energierekening 
goedkoper worden. Maar ook lagere huren en minder accijnzen op benzine zijn 
nodig. Net zoals broodnodige investeringen in de zorg, politie en onderwijs. Het 
is een ongekende schande hoe de ouderenzorg in Nederland wordt afgebroken. 
Onze ouderen verdienen de beste zorg en een goed pensioen. 
We moeten ook onze nationale soevereiniteit terugpakken. Weer de baas 
worden over onze eigen grenzen, geld en wetten. We willen geen dictaten meer 
van ongekozen eurocommissarissen over klimaat of stikstof, over boerenhaat, 
of het binnenlaten van asielzoekers. We kiezen voor het Nederlands belang. 
En er gaan nul Nederlandse euro’s meer naar Brussel, Italië, Afrika of welk 
herverdelingsfonds dan ook. We willen graag en intensief samenwerken met 
andere landen maar niet in een politieke unie als de EU.4
Er is in Nederland ook geen plaats voor sympathisanten van de gewelddadige 
jihad en sharia. Nederland is geen islamitisch land. Onze eigen cultuur en 
seculiere wetten hebben altijd voorrang en als je dat niet bevalt, vertrek je maar. 
We willen een veilig, sterk en soeverein Nederland. 
Een zelfbewust Nederland waar we met opgeheven hoofd onze eigen bevolking 
altijd op de 1ste plaats zetten. 
Dát is mijn Nederland. 
Dáárvoor heb ik de PVV opgericht. 
Dáár gaan de verkiezingen over op 22 november. 
De PVV is er helemaal klaar voor. 
Wij hebben een ijzersterk programma en geweldige kandidaten.
Wij willen verantwoordelijkheid nemen, meeregeren en voor onze mensen écht 
het verschil gaan maken!
Doe met ons mee en stem PVV!
5
6
ASIEL EN IMMIGRATIE 
Ons mooie Nederland is door de voortdurende asieltsunami en massa-immigratie 
zwaar afgetakeld. Onder Rutte zijn meer dan 1 miljoen niet-westerse allochtonen 
binnengekomen. En dat terwijl Nederland overbevolkt is. Ons land is na Malta het 
dichtstbevolkte land van de hele EU. Het is onbegrijpelijk dat vrijwel alle politieke 
partijen ons hebben opgezadeld met een krankzinnig open-grenzen beleid. En 
het is onverantwoord dat tot op de dag van vandaag een letterlijk ongelimiteerde 
asielinstroom wordt toegestaan. Er moet nu snel orde op zaken worden gesteld. 
En dat kan alleen met de PVV!
Want er is geen onderdeel van onze samenleving dat niet wordt aangetast door 
de toelating van zoveel gelukszoekers. Onze cultuur, en westerse manier van 
leven wordt bedreigd door het binnenlaten van grote aantallen mensen, vaak uit 
niet-westerse, islamitische landen. Zelfs Syrische terroristen komen ongestoord 
met de asielinstroom ons land binnen. Niet-westerse allochtonen zijn gemiddeld 
3 keer zo vaak verdacht van een misdrijf dan de autochtone Nederlander.  
Marokkanen zelfs 5 keer zo vaak en Somaliërs 6 keer zo vaak. Cijfers die er  
niet om liegen.
Onze verzorgingsstaat staat onder grote druk door niet-westerse allochtonen die 
massaal profiteren van onze uitkeringen en andere voorzieningen. Meer dan de 
helft van de bijstandsontvangers in ons land is inmiddels niet-westers-allochtoon. 
Maar ook ons onderwijsstelsel en zorgstelsel kunnen de continue instroom 
van extra vreemdelingen al lang niet meer aan. De asielinstroom is bovendien 
onbetaalbaar. Ieder jaar opnieuw kost het de Nederlandse belastingbetaler  
24 miljard euro.
Het is absurd dat de Nederlandse politiek het welzijn van asielzoekers en andere 
immigranten steeds belangrijker heeft gevonden dan het welzijn en de welvaart 
van Nederlanders. Asielzoekers doen zich op luxe cruiseschepen tegoed aan 
gratis heerlijke buffetten, terwijl Nederlandse gezinnen moeten bezuinigen op 
boodschappen. Gezondheidszorg die voor veel Nederlanders onbetaalbaar is 
geworden, wordt wel gratis aan asielzoekers verstrekt. En met het pamperen 
van illegalen moeten Nederlanders zelfs betalen voor mensen die hier niet eens 
mogen zijn. Het is absurd dat statushouders - vaak met voorrang - onze huur- 
woningen krijgen, terwijl veel Nederlanders langer op de wachtlijst moeten staan. 7
De PVV kiest wél voor Nederland en maakt een einde aan de discriminatie van 
Nederlanders. Wij zetten Nederlanders op 1! Dat kan alleen met substantiële 
maatregelen. Zoals het invoeren van een asielstop. We hebben ons maximum 
aan asielzoekers inmiddels ruimschoots bereikt. En echte vluchtelingen kunnen 
in veilige landen in de eigen regio worden opgevangen. Steenrijke landen als 
Koeweit, de Verenigde Arabische Emiraten, of Saoedi-Arabië hoeven nu niets 
te doen, omdat de verblijfsvergunningen in Nederland voor het oprapen liggen. 
Naast het indammen van de instroom moet de uitstroom van migranten juist 
worden vergroot. Illegalen moeten worden vastgezet of uitgezet. En criminelen 
worden – desnoods na denaturalisatie - gedwongen ons land uitgezet. 
Ook statushouders die doodleuk op vakantie gaan naar hun land van herkomst, 
waarover ze ons wijs hebben gemaakt dat ze er hun leven niet zeker zijn, verliezen 
hun verblijfsstatus en moeten vertrekken. 
De PVV laat op het falende vreemdelingenbeleid het gezonde verstand weer 
zegevieren. Hier hebben wij de beste ideeën voor, zoals een algehele asielstop. 
Want Nederland zit propvol. Eerder pleitten we al voor een opt-out op EU- 
regelgeving, het strafbaar stellen van illegaliteit en het herinvoeren van nationale 
grensbewaking. Wij steunen, op weg naar de door ons beoogde en noodzakelijke 
asielstop, maatregelen die de instroom van asielzoekers en andere migranten 
fors zullen verminderen. 
Daarnaast moet Nederland de instroom van zowel arbeids- als studiemigranten 
fors worden beperkt. De PVV introduceert ook voor werknemers van binnen de 
EU weer de plicht tot het hebben van tewerkstellingsvergunningen. Hierdoor zal 
het aantal arbeidsmigranten zeer fors afnemen. En de studiemigratie leggen we 
aan banden door bacheloropleidingen alleen nog in het Nederlands te geven en 
het aantal buitenlandse studenten op masteropleidingen te maximeren.
Kortom, we gaan alles doen om de ontwrichtende asiel- en immigratieramp te 
stoppen! En met de beperking van de asiel- en migratie instroom naar Nederland 
zal ook de islamisering van ons land fors worden beperkt!8
 De PVV wil voor u:
•  Asielstop en algeheel restrictief immigratiebeleid
•  Opt out EU-regelgeving asiel en migratie, opzeggen VN-Vluchtelingen-
verdrag
•  De Nederlandse grensbewaking wordt in ere hersteld, pushbacks van 
asielzoekers die uit onze veilige buurlanden Nederland in willen komen
•  Strafbaar stellen illegaliteit: illegalen vastzetten en uitzetten
•  Verbod op bed- bad- en broodregelingen voor illegalen
•  Criminele asielzoekers worden vast- of uitgezet, criminele statushouders 
raken hun verblijfsvergunning kwijt 
•  Geen dwangwet: gemeenten nooit verplichten asielzoekers op te vangen
•  Tegengaan van procedure stapelen
•  Tijdelijke asielvergunningen van Syriërs worden ingetrokken want delen 
van Syrië zijn veilig
•  Statushouders die op vakantie gaan naar hun land van herkomst raken 
onmiddellijk hun verblijfsvergunning kwijt
•  Nederland is geen islamitisch land: geen islamitische scholen, korans en 
moskeeën
•  We willen minder islam in Nederland en dat bereiken d.m.v. minder 
niet-westerse immigratie en de introductie van een algehele asielstop  
•  Verbod dubbele nationaliteit 
•  Verbod op het dragen van islamitische hoofddoekjes in overheids- 
gebouwen inclusief de Staten-Generaal
•  Introductie tewerkstellingsvergunning voor EU-onderdanen
•  Forse beperking van het aantal buitenlandse studenten9
10
BESTAANSZEKERHEID:  
KOOPKRACHT EN PENSIOEN 
Steeds meer Nederlandse gezinnen verkeren in een diepe crisis en kunnen 
door de almaar oplopende vaste lasten nog maar met moeite hun hoofd boven 
water houden. Ze hebben grote problemen om de boodschappen, de huur, de 
energierekening en de zorgkosten te betalen. Dat geldt zowel voor werkenden 
als niet-werkenden. Het is onaanvaardbaar dat basisbehoeften niet meer worden 
gegarandeerd.
Tanken is met de bizar hoge brandstofprijzen pure luxe geworden. Een dagje weg 
voor het hele gezin zit er vaak niet meer in. En als de wasmachine stukgaat, is er 
geen spaargeld meer om die te kunnen vervangen. Iedere euro moet tien keer 
worden omgedraaid.
Na een leven lang hard werken is nu zelfs een goed pensioen extreem 
onzeker geworden. Hardwerkende Nederlanders vragen zich terecht af 
waar ze het allemaal nog voor doen. Hun bestaanszekerheid is gesloopt.
Dat komt doordat de meerderheid van politiek Den Haag de Nederlanders 
keihard in de steek heeft gelaten en jarenlang voor de gek heeft gehouden 
met valse koopkrachtbeloftes. Ondertussen raakt de portemonnee leeg en 
zien Nederlanders dat er miljarden worden verspild aan alles waar zij niets 
aan hebben. 
Er gaan miljarden naar een oorlog die niet de onze is, miljarden naar Afrika, 
miljarden naar Brussel, miljarden naar onzinnig klimaat- en stikstofbeleid, 
miljarden naar massa-immigratie. Onze verzorgingsstaat wordt leeggezogen 
door niet-westerse profiteurs, voor wie wél alles tot in de puntjes wordt geregeld. 
Ondertussen slaan de Nederlanders noodgedwongen maaltijden over; anno 
2023 deelt het Rode Kruis zelfs voedselpakketten uit in Nederland. Dat is 
ronduit absurd.
Dit moet echt anders. Het is tijd dat Nederlanders weer kunnen doen wat in een 
rijk land als het onze normaal zou moeten zijn: rondkomen, geld overhouden 
in de portemonnee om normaal van te kunnen leven zonder financiële stress. 
Daarom verlagen wij de belasting op boodschappen en energie. Het eigen risico 
in de zorg schaffen we af, en de huren gaan omlaag. 
Onze sociale zekerheid beschermen we voor Nederlanders die tijdelijk een 
steuntje in de rug nodig hebben. We laten ons niet meer belazeren door 
fraudeurs. Uitkeringsfraude en misbruik van onze sociale zekerheid worden 
keihard aangepakt. Zelfstandigen zonder personeel gaan we niet pesten met nog 
meer regels en verplichtingen: we maken het voor hen mogelijk om betaalbaar en 
vrijwillig bij te verzekeren voor pensioen en arbeidsongeschiktheid. 11
Om ervoor te zorgen dat Nederlanders zich na een leven lang keihard werken 
geen zorgen meer hoeven te maken over hun oude dag, verhogen we de ouderen-
korting en verlagen we de AOW-leeftijd. We draaien de onverantwoordelijke en 
extreem onzekere nieuwe pensioenwet terug. 
We voeren een reële rekenrente in. Zo wordt indexatie sneller mogelijk, worden 
onnodige pensioenkortingen voorkomen en herstellen we het vertrouwen in ons 
pensioenstelsel.
 
 De PVV wil voor u: 
•  Herstel van uw bestaanszekerheid met het volgende koopkrachtpakket:
 ›Verlaging BTW op boodschappen van 9% naar 0
 ›Verlagen energierekening (lagere belasting en btw)
 ›Verlagen sociale huren
 ›Verhogen wettelijk minimumloon
 ›Verhogen van de huurtoeslag
 ›Afschaffen van het eigen risico in de zorg
 ›Verlaging van de brandstofaccijnzen 
 ›Verhoging ouderenkorting
 ›Handhaven IOAOW
 ›Schrappen vliegtax
•  Geen onnodige extra regels en verplichtingen voor zzp’ers: betaalbaar 
vrijwillig verzekeren arbeidsongeschiktheid en pensioen
•  Geen EU-bemoeienis met Nederlandse sociale zekerheid en arbeids-
markt
•  Sociaal en beschut werk voor mensen met een arbeidsbeperking 
beschermen
•  Stop toestroom arbeidsmigranten: invoering tewerkstellings- 
vergunningen
• Verzorgingsstaat beschermen: bestrijden uitkeringsfraude
• Stoppen met export van uitkeringen (uitzondering van AOW)
• Terugdraaien Wet Toekomst Pensioenen
• Verlagen AOW-leeftijd naar 65 jaar12
13
VEILIGHEID
Voor de PVV is en blijft veiligheid een topprioriteit. We vinden het verschrikkelijk 
dat veiligheid in ons land verre van vanzelfsprekend is geworden. Waar crimina-
liteit vroeger een incident was, zijn nu miljoenen Nederlanders per jaar slachtoffer 
van een misdrijf. Gezellige volksbuurten zijn getransformeerd in no-go areas, 
waar straatterroristen de baas zijn. De mocromaffia zaait hier inmiddels dood en 
verderf. Steek- en schietpartijen wisselen elkaar in hoog tempo af, conducteurs 
zijn hun leven op de trein niet meer zeker, en een mooie zonnige dag aan het 
strand wordt verziekt door met name Marokkaanse reljongeren.
Het is daarom de hoogste tijd voor zero tolerance. De politie moet weer de 
baas zijn op straat. Criminelen dienen direct te worden opgepakt en langdurig 
vastgezet. Hiervoor lanceert de PVV een veiligheidsoffensief waarbij we onder 
meer geld vrijmaken voor 10.000 extra politieagenten. 
Onze politie wordt niet meer gehinderd door politiek correcte korpschefs 
die vooral bezig zijn met inclusie en diversiteit. Korpschefs moeten - net als 
burgemeesters - door de burger worden gekozen.
We zijn in een situatie beland dat misdaad loont in Nederland. Niet alleen 
door de veel te lage pakkans, maar ook doordat het Openbaar Ministerie 
jaarlijks tien duizenden zaken seponeert. Zo wordt bijvoorbeeld 90% van de 
verkrachtingen nooit opgelost. De PVV wil het Openbaar Ministerie verplichten 
om gewelds- en zedenmisdrijven te vervolgen. 
De drugscriminaliteit wordt keihard aangepakt. Zo gaan wij dealers die drugs aan 
minderjarigen verkopen twee keer zo zwaar straffen.
De lage straffen die in Nederland worden gegeven zijn een gotspe. Daders staan 
vaak weer sneller op straat dan hun slachtoffers uit het ziekenhuis worden 
ontslagen. Er moeten hoge minimumstraffen komen zodat misdadigers zo lang 
mogelijk in de cel blijven zitten. 
En die misdadigers moeten worden onderworpen aan een streng en sober regime 
in de gevangenis. Gevangenen krijgen een uniform en moeten 40 uur per week 
werken. Het gevangenisregime wordt zo veel mogelijk versoberd en het daarmee 
bespaarde geld gaat naar de ouderenzorg.
In Nederland wonen tienduizenden sympathisanten van de jihad. Onze veilig -
heidsdiensten kunnen hen niet continu allemaal in de gaten houden. Daarom 
moet Nederland een systeem van administratieve detentie invoeren. Zodat zij 
waar nodig preventief opgesloten kunnen worden. 
Onder de PVV wordt Nederland weer een land waar de overheid er vooral is voor 
het slachtoffer en niet voor de dader. Het veiligheidsroer moet om. Wij gaan 
Nederland terugveroveren op de misdaad, stad voor stad en dorp voor dorp. 14
De PVV wil voor u:
•  10.000 extra politieagenten en veel meer agenten zichtbaar op straat, 
heropenen politiebureau in de wijk
•  Zero tolerance voor straattuig, waar nodig inzetten leger tegen straat- 
terroristen
•  Levenslange gevangenisstraf wordt weer echt levenslang
•  Uitzetten van criminele vreemdelingen en misdadigers met een dubbele 
nationaliteit na denaturalisatie: verplichte remigratie criminelen
•  Stevige minimumstraffen en hogere maximumstraffen, geen taakstraffen
•  Altijd vervolging en nooit verjaring bij gewelds- en zedenmisdrijven
•  Jihad-sympathisanten preventief opsluiten via administratieve detentie
•  Levenslange gevangenisstraf voor veroordeelde terroristen
•  Dader moet alle kosten van zijn misdrijf, vervolging en straf betalen
•  Vanaf 14 jaar altijd volwassenstrafrecht toepassen bij zeden en gewelds-
delicten
•  Streng regime in gevangenissen; gevangenen moeten een uniform 
dragen en 40 uur per week arbeid verrichten
•  Forse versobering gevangenisregime, opbrengst naar ouderenzorg
•  Digitale schandpaal voor daders van geweld- en zedenmisdrijven
•  Afschaffen TBS
•  Geen vervroegde vrijlating. Celstraf moet geheel uitgezeten worden
•  De verkoop van drugs aan minderjarigen wordt dubbel zo zwaar gestraft15
16
ZORG
Onze zorg is van onschatbare waarde en tegelijkertijd voor steeds meer mensen 
onbetaalbaar. Zij kunnen de medicijnen die hun arts voorschrijft niet meer afhalen 
bij de apotheek, omdat ze het eigen risico niet meer kunnen betalen of omdat de 
medicijnen niet meer worden vergoed. Hun gezondheid gaat zo sneller achteruit 
en ze worden daardoor eerder duurdere patiënten. 
In veel verkiezingsprogramma’s zult u veel lezen over preventie, maar het 
afschaffen van het eigen risico is pas echt inzetten op preventie. Laten we niet 
langer het land zijn waar mensen met druk op de borst of een knobbeltje blijven 
doorlopen omdat ze het eigen risico niet kunnen betalen. We schaffen het eigen 
risico af. 
De coronacrisis legde pijnlijk bloot dat onze ziekenhuiszorg in de jaren ervoor te 
veel was uitgekleed. Vijf jaar voor de crisis hadden we 915 intensive care verpleeg -
kundigen meer dan aan de start. Als enig land in Europa hadden we een vierde 
lockdown omdat onze zorg telkens weer dreigde te overspoelen. Op dit moment 
hebben we slechts 999 operationele ic-bedden. Tegelijkertijd met de oploop van 
coronapatiënten werd de rest van de ziekenhuiszorg afgebouwd. Het lukt maar 
niet om de achterstanden die hiermee zijn opgelopen, in te lopen. 
Steeds meer spoedeisendehulpposten en intensive cares worden gesloten. 
Door concurrentie verdwijnt er steeds meer zorg uit streekziekenhuizen en 
vallen er steeds meer om. We stellen voor de acute zorg uit de markwerking te 
halen en deze te financieren op basis van een beschikbaarheidsbijdrage zoals 
de ambulancezorg en de brandweer. 
Onze regering reageert op personeelstekorten door de zorg dan maar op te 
heffen. Dit is niet nodig! Zo is de deeltijdfactor in de zorg 0,68, zijn zorgmede-
werkers gemiddeld 40% van hun tijd kwijt aan administratie en is de overhead 
in de langdurige zorg opgelopen naar ruim 16%. Zonder zorgmedewerkers geen 
zorg! Dan liggen ouderen in hun ontlasting en worden niet meer aangekleed of 
gewassen. 
Dan is er geen ambulancebroeder die komt als de nood aan de man is, geen 
voedingsconsulente die eten rondbrengt in het ziekenhuis en niemand die thuis 
komt helpen schoonmaken als je te oud en te slecht ter been bent om dat zelf 
te doen. Dan is er geen huisarts die je zorgen wegneemt of je doorstuurt, en 
geen briljante specialist meer die je geneest. 
Elke zorgmedewerker is hard nodig! De PVV maakt daarom geld vrij om de 
personeelstekorten weg te werken. Bijvoorbeeld door het aannemen van nieuw 
personeel, het aantrekkelijker maken voor de huidige zorgwerknemers om meer 
uren te werken, het aanpakken van de administratietijd en overhead. Dan is er 
geen personeelstekort. 17
Iedereen heeft een dak boven zijn hoofd nodig, helemaal als je hoogbejaard of 
ziek bent of een beperking hebt. De regering wil de helft van de verpleeghuis-
plekken die we in 2040 nodig hebben niet realiseren. Ook lukt het ze niet de extra 
ouderenwoningen die we in 2030 nodig hebben te realiseren. We stellen voor 
deze verpleeghuizen en ouderenwoningen wel te bouwen en de verzorgings-
huizen weer in ere te herstellen. 
 De PVV wil voor u:
•  Afschaffen eigen risico
•  Meevallers op zorg naar lagere zorgpremie
•  Acute zorg uit marktwerking 
•  Tandarts in basispakket
•  Geen wachttijd medicijnen na positief advies Europees Medicijn 
Agentschap
•  Meer handen aan het bed. Bijvoorbeeld door het aannemen van nieuw 
personeel, het aantrekkelijker maken voor de huidige zorgwerknemers 
om meer uren te werken en het aanpakken van de administratietijd en 
overhead 
•  Een zorgcrisisreserve aan zorgmedewerkers 
•  Cruciale beschermingsmiddelen, medicijnen en apparatuur in eigen 
beheer
•  Extra verpleeghuisplekken en ouderenwoningen
•  Verzorgingshuizen terug 
•  Terugdringen wachtlijsten in de jeugdzorg
•  Ouderenzorg weer in één wet
•  Zorg voor mensen met een levenslange beperking in één wet
•  Verbod op winstuitkering
•  Stop de doorgeslagen betutteldrift. De overheid kan voorlichten, 
maar bepaalt niet of je rookt, drinkt en wat je eet. Geen suikertaks 
en geen vleestaks18
19
WONINGMARKT 
De wooncrisis wordt erger en erger. In de Grondwet staat dat de overheid voor 
voldoende woningen moet zorgen, maar de werkelijkheid is dat een betaalbaar 
dak boven het hoofd voor steeds meer Nederlanders onbereikbaar is geworden. 
De overheid heeft keihard gefaald.
En heb je, na lang wachten, eenmaal een woning weten te bemachtigen, dan moet 
je maar zien of je het kunt betalen. De PVV wil dat de huren worden verlaagd.
Ondanks dat er in het vorige kabinet weer een minister voor Volkshuisvesting 
was, zijn de puinhopen op de woningmarkt alleen maar groter geworden: vorig 
jaar was er een tekort van 315.000 woningen. Dat tekort is in 2023 – in slechts 
één jaar tijd – opgelopen naar maar liefst 390.000 woningen. De oorzaken: 
de gigantische groei van de bevolking en de achterblijvende woningbouw.
De grenzen staan wagenwijd open, en iedereen die binnenkomt wil woonruimte. 
Van alle woningen die de komende jaren bijgebouwd zullen worden, is maar liefst 
75% bedoeld voor migranten. Dat is complete waanzin. Tegen het opengrenzen-
beleid en de enorme bevolkingsgroei valt simpelweg niet op te bouwen! 
Terwijl de woningnood toeneemt, daalt het aantal afgegeven bouwvergunningen 
en worden er steeds minder woningen bijgebouwd: door het gedaalde consumen-
tenvertrouwen, door dwarszittende stikstofregels, door de focus op binnenstede-
lijke bouw, door allerlei lokale eisen etc. 
Daarom: schrap alle belemmerende regels, om te beginnen de stikstofregels. 
Bouw in steden en dorpen ‘een straatje erbij’; dat kan relatief snel en goedkoop. 
Maar bouw ook zeker buiten de stad. Gemeenten moeten sneller vergunningen 
verstrekken.
Want de gevolgen van het toenemende woningtekort zijn schrijnend. Het aantal 
economisch daklozen neemt toe. Dat zijn mensen met een baan en een inkomen, 
maar zonder een woning. Van ellende slapen zij soms zelfs in een ijskoude auto 
of bij vrienden of familie op de bank. 
Jongeren – één op de tien 25-plussers – wonen noodgedwongen nog bij hun 
ouders en kunnen geen gezin stichten. Alleenstaande vrouwen met kinderen 
trekken van camping naar camping. En ga zo maar door. Het gebeurt allemaal 
in Nederland, één van de rijkste landen ter wereld. Dat is onaanvaardbaar. 20
Wie op zoek is naar een sociale huurwoning, staat eindeloos op de wachtlijst, 
variërend van ongeveer drie jaar in Friesland tot elf à dertien jaar in de Randstad. 
En dat zijn nog maar gemiddelden. Er zijn ook uitschieters: in Nijmegen bedraagt 
de wachttijd ruim 21 jaar! Woningzoekenden zijn ten einde raad. Nederlandse 
woningzoekenden, althans. Want wie er wél warmpjes bijzitten in hun sociale 
huurwoning, zijn statushouders. Zij krijgen nog altijd massaal voorrang. Zo zijn 
er vanaf 2010 al meer dan 150.000 sociale huurwoningen aan statushouders 
weggegeven. De Nederlanders, die steeds langer op de wachtlijst moeten staan, 
worden keihard gediscrimineerd. 
De PVV zegt: het is de hoogste tijd dat de Nederlanders eens voorrang krijgen! 
Woningen voor onze eigen mensen!
 De PVV wil voor u:
•  Sociale huren verlagen
•  Huurtoeslag verhogen
•  Meer woningen voor de Nederlanders: meer sociale huurwoningen, 
meer middenhuurwoningen en meer koopwoningen bouwen
•  Niet alleen binnenstedelijk, maar ook zeker buitenstedelijk bouwen
•  In steden en dorpen ‘een straatje erbij’
•  Gemeenten moeten sneller bouwvergunningen verstrekken; procedures 
verkorten
•  Belemmerende stikstofregels van tafel
•  Geen voorrang voor statushouders bij de toewijzing van sociale 
huurwoningen, maar voorrang voor Nederlanders
•  Stoppen met het gasvrij maken van woningen
•  Geen verplichte warmtepomp
•  Permanente bewoning van vakantiewoningen toestaan21
22
KLIMAAT EN ENERGIE 
Al tientallen jaren worden we bang gemaakt voor klimaatverandering. Hoewel de 
voorspelde rampscenario’s – over de wereld die zou vergaan – door de jaren heen 
steeds extremer werden, is geen daarvan ooit uitgekomen.
We moeten ons niet langer bang laten maken. Nederland is een slim land: we 
hebben de beste wateringenieurs ter wereld. Jaren geleden al zei onze Deltacom-
missaris dat we in de veiligste delta ter wereld wonen, dat we goed beschermd 
zijn en dat er geen reden is voor paniek.
Het klimaat verandert altijd, al eeuwenlang. Bij veranderende omstandigheden 
passen we ons aan. Dat doen we door verstandig waterbeheer, door het verhogen 
van de dijken wanneer dat nodig is en door ruimte voor de rivier. Maar we stoppen 
met de hysterische reductie van CO2, waarmee we als klein landje ten onrechte 
denken het klimaat te kunnen “redden” .
Nederland is verantwoordelijk voor nog geen half procent van de totale mondiale 
CO2-uitstoot. In antwoord op vragen van de PVV gaf de minister toe dat zijn 
klimaatpakket met 122 maatregelen zou leiden tot een mindere opwarming van de 
aarde van slechts 0,000036 graden. Wat Nederland hiermee aan CO2 bespaart, 
wordt door China volledig tenietgedaan in minder dan één dag. En dat allemaal 
voor € 28 miljard! Met realisme heeft het niets te maken; met klimaatideologie en 
grootheidswaan des te meer.
En voor deze onbetaalbare waanzin moet onze hele manier van leven op de 
schop: onze kolencentrales worden gesloten, terwijl er in Azië vele honderden 
worden bijgebouwd. Onze huizen gaan voor vele tienduizenden euro’s van het gas 
af, terwijl gas de schoonste fossiele brandstof is. Ons land wordt volgepropt met 
afzichtelijke windturbines, terwijl omwonenden daar letterlijk ziek van worden. Ze 
willen ons aan de warmtepomp en de elektrische auto, terwijl ons elektriciteitsnet 
– ooit één van de betrouwbaarste ter wereld – het nú al niet meer aankan. We 
moeten minder vliegen, minder vlees eten; het houdt maar niet op.
De PVV zegt: nee, dat gaan we mooi níét doen! De Klimaatwet, het Klimaat- 
akkoord en alle andere klimaatmaatregelen gaan direct door de shredder.  
Geen miljardenverspilling aan zinloze klimaathobby’s, maar meer geld voor  
onze mensen.
De energierekening is de afgelopen jaren naar recordhoogte gestegen. Vele 
honderdduizenden mensen leven in energiearmoede. Dit jaar stijgt de gemid-
delde energierekening met vele honderden euro’s. Meer dan de helft daarvan 
komt door hogere belastingen! De energiebelasting die de Nederlanders over hun 
gasverbruik betalen, behoort tot de hoogste van heel Europa. De Nederlanders 
worden gewoon uitgeknepen. Daarom wil de PVV de energiebelasting én de BTW 
op energie verlagen.23
Het is goed dat de gaswinning in Groningen wordt gestopt. Nu moet de ereschuld 
aan de Groningers worden ingelost; de schadeafhandeling en versterking gaan 
nog altijd veel te traag. In plaats van Gronings gas moet er de komende jaren 
meer gas en olie worden gewonnen op de Noordzee. Tegelijkertijd moeten er 
langetermijncontracten voor de import van (vloeibaar) gas worden afgesloten.
Onze kolen- en gascentrales behoren tot de modernste en schoonste ter wereld. 
Houd ze open. De PVV is ook voor het snel bouwen nieuwe kerncentrales. 
 De PVV wil voor u:
•  Kolen- en gascentrales blijven open
•  Nieuwe kerncentrales bijbouwen
•  Geen Gronings gas, maar meer en snellere gas- en oliewinning op de 
Noordzee, géén export van Nederlands gas
•  Langetermijncontracten voor de import van (vloeibaar) gas afsluiten
•  Stoppen met de miljarden verslindende reductie van CO2
•  Terugtrekken uit het VN-Klimaatakkoord; Klimaatwet intrekken
•  Klimaatfonds schrappen, wel extra geld voor dijkverhoging en Ruimte 
voor de Rivier
•  SDE++ en andere klimaatsubsidies schrappen
•  Geen windturbines, geen zonneparken
•  Geen biomassa
•  Verlagen van de energiebelasting 
•  Verlagen van de btw op energie 
•  Geen vliegtaks, geen vleestaks
•  Snellere schadeafhandeling en versterking van huizen in Groningen
•  Salderingsregeling zonnepanelen in stand houden24
25
BOEREN, VISSERS EN DIEREN
Onze boerensector is de beste ter wereld! Hardwerkende boeren, vaak familie-
bedrijven die van generatie op generatie zijn gegaan, zorgen voor ons dagelijks 
voedsel. Ooit waren we als Nederland nog collectief trots op onze boerenstand, 
op hun belangrijke werk en op ons prachtige landschap van grazende koeien in 
uitgestrekte weilanden. 
Maar de laatste jaren horen we niets anders dan: stikstof hier, stikstof daar, 
boeren moeten stoppen, boeren moeten weg… Het is een totale hetze geworden. 
De PVV zegt heel duidelijk: nee, wij willen niet minder boeren, maar een einde 
aan de boerenhaat. We moeten weer terug naar die collectieve trots van weleer. 
De boeren moeten blijven.
Al jarenlang worden de boeren bedolven onder een verstikkende regelzucht, 
zowel nationaal als Europees: regels over uitstoot, over mest, over water, over 
lucht, over natuur etc. Het gaat maar door. De afgelopen jaren is daar het 
zogenaamde ‘stikstofprobleem’ nog eens bijgekomen. En dat terwijl de boeren-
sector de afgelopen decennia de stikstofuitstoot al enorm heeft verminderd en 
het aantal boerenbedrijven al gigantisch is afgenomen.
We moeten af van alle bangmakerij dat onze natuur en onze leefomgeving op 
omvallen zouden staan. Onder het mom van een niet-bestaand stikstofprobleem 
worden hardwerkende boeren vakkundig de nek omgedraaid met verplichte 
uitkoop en uiteindelijk zelfs onteigening. Ook het Landbouwakkoord draaide 
feitelijk maar om één ding: krimp van de veestapel en krimp van de boerenstand.
De PVV is glashelder: de stikstofregels moeten worden geschrapt, op z’n minst 
versoepeld, zodat de boeren kunnen blijven boeren.
Want elke extra regel of eis die de Nederlandse boeren wordt opgelegd 
leidt tot een slechtere concurrentiepositie ten opzichte van het buitenland. 
De Nederlandse voedselproductie wordt simpelweg verplaatst naar landen die 
hun boeren géén absurde regels opleggen. En onze eigen Nederlandse boeren 
gaan eraan onderdoor. Daarom: houd onze voedselvoorziening in eigen land en 
bied de boeren een goed toekomstperspectief en een eerlijke prijs.
Niet alleen de boeren, maar ook de vissers gaan kapot – door hoge brandstof -
prijzen, door het pulsverbod, door de aanleg van windturbineparken op zee. 
Vissersboten worden naar de sloop gebracht; vissersdorpen verliezen hun 
karakter. Dat is ongelooflijk zonde en moet onmiddellijk stoppen. De vissers 
verdienen onze trots en bescherming!
 
De PVV heeft niet alleen hart voor de boeren en de vissers, maar ook voor de 
dieren. Dierenmishandelaars verdienen een keiharde aanpak: hoge boetes, 
gevangenisstraf, een (levenslang) houdverbod voor recidivisten en een beroeps-
verbod voor dierenmishandelaars om nog langer met dieren te werken.26
De PVV is de geestelijk vader van het succesvolle alarmnummer 144 Red een 
Dier, de Dierenpolitie en het Veterinair Forensisch Team, waardoor de pakkans en 
bestraffing van dierenmishandelaars aanzienlijk werd vergroot. De PVV wil een 
professionele Nationale Dierenambulance met uitrijverplichting en noodopvang.
Dieren dienen te worden beschermd tegen mishandeling, dorst, honger, pijn, 
stress en uitputting. Ze hebben recht op betaalbare, goede veterinaire zorg.  
De PVV wil dat dieren onomkeerbaar bedwelmd zijn vóórdat ze worden aange-
sneden of opengereten. Er komt een verbod op ritueel slachten.
Illegale handelaren, malafide broodfokkers, stropers en trofeejagers dienen 
net als de plezierjacht hard te worden aangepakt en bestraft – evenals de 
in- en export, de doorvoer van handel in hieruit verkregen producten. Naast 
inbeslagname van hun wapentuig volgt intrekking van hun wapen- en jachtver -
gunning.27
 
 De PVV wil voor u: 
•  Laat de boer boeren en laat de visser vissen!
•  Bied de boeren een goed toekomstperspectief en een eerlijke prijs
•  Stikstofregels schrappen, op z’n minst versoepelen
•  Stikstoffonds schrappen
•  Geen verplichte uitkoop; geen onteigening
•  PAS-melders legaliseren
•  Kritische depositiewaarden (kdw’s) uit de wet
•  Zet onze nationale voedselvoorziening weer op 1
•  Geen verbod pulsvisserij
•  Geef vissers de ruimte; de zee niet volbouwen met windturbineparken
•  Uitbreiding dierenpolitie
•  Dierenmishandelaars, illegale handelaren, malafide broodfokkers, 
stropers, trofeejagers en de plezierjacht keihard aanpakken
•  Professionele Nationale Dierenambulance
•  Dieren onomkeerbaar bedwelmen vóór de slacht
•  Verbod op ritueel slachten
•  Financiële steun aan ouderen met een laag inkomen voor kosten 
dierenarts bij zieke huisdieren 28
29
DEMOCRATIE, CULTUUR EN PUBLIEKE OMROEP
Onze democratie werkt niet. Steeds weer krijgt dezelfde groep mensen z’n zin: 
hoogopgeleid Nederland. Die is in overweldigende mate georiënteerd op D66 en 
GroenLinks en andere links-liberalen. Met allemaal dezelfde ideeën over de EU, 
massa immigratie en klimaat. Daarom wordt onze soevereiniteit weggeven aan 
Brussel, ons land volgebouwd met windmolens en puilt Nederland uit van AZC’s. 
De rest mag wel belasting betalen, maar niet meepraten. De elite regeert.
De macht moet terug naar de Nederlander. Zo willen wij een gekozen burge-
meester. En een laagdrempelig bindend referendum.
Geen almachtige overheid die mensen vermorzelt zoals in het Toeslagen-
schandaal. Maar een overheid die er voor haar burgers is, niet alleen voor hen die 
behoren tot de links-liberale elite. Die belastinggeld niet massaal weggeeft aan 
linkse clubs als Milieudefensie. Een overheid met bestuurders die afgerekend 
kunnen worden op hun daden.
De PVV houdt van Nederland. Wij zijn trots op onze cultuur, identiteit en tradities. 
Die moeten we dan ook behouden. Niet uitwissen.
De linkse haat waarin helden uit onze geschiedenis worden beschimpt wordt 
beëindigd. De excuses voor het slavernijverleden en de politionele acties, zoals 
gedaan door de Koning, worden ingetrokken. Zwarte Piet blijft.
Autochtone Nederlanders worden niet beschermd. Zij worden achtergesteld en 
gediscrimineerd. Bij de politiek, in de kunst, bij de publieke omroep, in de weten-
schap en bij veel gemeenten. Dat noemen ze ‘voorkeursbeleid’ of ‘positieve 
discriminatie’ . Daar komt een einde aan.
De Nationaal Coördinator tegen Discriminatie en Racisme gaat wat ons betreft 
een ander baantje zoeken. Hij was als wethouder voorstander van het ‘ontwitten’ 
van het stadhuis. Kortom, hij zet zich in voor etnische schoonmaak. De pyromaan 
is brandweerman geworden. Hij moet dus weg.
De NPO is van het padje af: NPO66. In plaats van eerlijke informatie en 
ontspanning is het vooral bezig met propaganda. We worden dagelijks getreiterd 
met klimaatpaniek en diversiteitspropaganda. De financiering wordt dan ook 
geheel beëindigd.30
 De PVV wil voor u:
•  We leggen grondwettelijk vast dat onze Joods-christelijke en humanis-
tische wortels de dominante en leidende cultuur vormen in Nederland
•  Gekozen burgemeester
•  Invoering bindend referendum 
•  Afschaffen Eerste Kamer
•  Het van overheidswege financieren en subsidiëren van allerlei linkse 
clubs als Milieudefensie wordt gestopt
•  Gemeenten werken niet mee aan gender-maatregelen, klimaatwaanzin 
en diversiteitsgeneuzel
•  De Nationaal Coördinator tegen Discriminatie en Racisme moet weg
•  Excuses voor het slavernijverleden en de politionele acties worden 
ingetrokken
•  Geen overheidsinformatie in het Arabisch/Turks
•  Stoppen met kunst- en cultuursubsidies
•  Einde aan de linkse haat tegen helden uit onze geschiedenis
•  Handen af van onze tradities: Zwarte Piet, Kerstmis en Pasen blijven
•  We promoten het gebruik van Nederlandse producten: die krijgen een 
(rood-wit-blauw) keurmerk zodat ze goed herkenbaar zijn
•  De financiering van de NPO wordt geheel beëindigd 
•  20 procent salarisverlaging voor bewindslieden, Kamerleden en  
Europarlementariërs
•  Koningshuis belastingplichtig en verlaging bijdrage aan Koningshuis met 
20%
•  Afschaffen wachtgeldregeling voor politici: WW, net als voor werknemers31
32
ONDERWIJS
Het onderwijs is onder de kabinetten van Rutte in een vrije val geraakt. Een kwart 
van onze leerlingen is semi-analfabeet en in sommige wijken haalt inmiddels meer 
dan de helft van de kinderen niet meer het vereiste leesniveau. Dat betekent dat 
25% van onze scholieren semi-analfabeet deze ingewikkelde samenleving wordt 
ingestuurd. Zij zullen de rest van hun leven de grootste moeite hebben om zich 
te redden, niet in staat om zich volwaardig te ontplooien. Dat is een schande van 
de eerste orde voor een ontwikkeld land als Nederland. Er heerst bovendien een 
gigantisch lerarentekort, omdat steeds minder mensen voor de klas willen staan. 
Dit heeft tot gevolg dat veel scholen noodgedwongen op een vierdaagse lesweek 
zijn overgegaan. 
Daarnaast zorgt de massale instroom van asielzoekers ervoor dat ook ons 
funderend onderwijs ernstig onder druk komt te staan. In een stad als Den Haag 
komen er maar liefst vier klassen per maand bij! Totaal onhoudbaar en onwen-
selijk gezien de alsmaar dalende leerprestaties. 
Ook de vernieuwingsdrang in het onderwijs blijft maar doorwoekeren; elke 
‘vernieuwing’ brengt onrust met zich mee en leidt tot kwaliteitsverslechtering. 
Door alle zogenaamde vernieuwingen is er steeds minder aandacht voor de 
kernvakken taal en rekenen en wordt kostbare onderwijstijd verspild aan allerlei 
modieuze maatschappelijke zaken.
Wij willen terug naar de kern van onderwijs: terug naar de pedagogiek van de 
‘directe instructie’ in de klas. Een leraar die vertelt, uitlegt en controleert in plaats 
van zoek-het-zelf-maar-uitonderwijs. Wij willen dat er weer structuur, veiligheid, 
rust en regelmaat in de klas heersen. In grote, gefuseerde scholen gaan 
leerlingen ten onder in de grote massa. Wij willen kleinschalig onderwijs, waar 
leerlingen weer worden gekend en geen nummer zijn. 
Wij constateren in de scholen een toename van politieke indoctrinatie. School-
kinderen worden geïndoctrineerd met klimaatactivisme, genderwaanzin en met 
een gevoel van schaamte over de geschiedenis van ons land. Wij willen onderwijs 
dat vrij is van politiek activisme. Wij willen politiek neutrale leraren voor de klas en 
politiek neutrale leerboeken in de klas. Zo moeilijk is het voor een leraar niet om 
’s morgens zijn of haar politieke overtuiging samen met z’n jas aan de kapstok te 
hangen. Vorming in levensvisie en politiek is aan de ouders, niet aan de school. 
Leerkrachten moeten kinderen leren hóé ze moeten denken en niet wát ze 
moeten denken. 33
Het beroep van leraar moet weer aantrekkelijk worden: de leraar weer als een 
zelfstandige en zelfbewuste pedagoog voor de klas in plaats van de leraar als 
uitvoerder van onwerkbare onderwijsvernieuwingen, bedacht door beleidsmakers 
en bestuurders die nauwelijks voor de klas hebben gestaan. 
Een bevoegdheid die vakkennis en pedagogische bagage waarborgt, is essentieel 
om de leerprestaties weer op orde te krijgen. Binnen de lerarenopleidingen moet 
daarom de kennisbasis weer hersteld worden.
Wij willen het bijzonder onderwijs en artikel 23 van de Grondwet behouden. De 
vrijheid van onderwijs is een groot goed. Er is echter geen plaats voor onderwijs 
dat haaks staat op de belangrijkste uitgangspunten waarop onze samenleving 
is gebaseerd: vrijheid, gelijkwaardigheid van man en vrouw, heteroseksueel of 
LHBTI, gelovig of geloofsverlater. Dat betekent dat wij islamitisch onderwijs geen 
plek in ons bestel geven en daarom verbieden. 
De onderwijskolom voor het beroepsonderwijs, van vmbo-mbo-hbo, willen wij 
versterken. Daarom willen wij geen samensmelting van hbo en wetenschappelijk 
onderwijs. 
De internationalisering heeft de toegankelijkheid van universiteiten voor de 
kinderen van Nederlandse belastingplichtige ouders flinke schade toegebracht 
en het Nederlands als academische taal marginaal gemaakt. Dat vindt de PVV 
onacceptabel. De universiteiten moeten er in de eerste plaats zijn voor onze 
kinderen. De PVV wil dan ook dat de studiemigratie fors wordt beperkt. De 
bachelor opleiding willen wij daarom alleen nog in het Nederlands aanbieden.34
 De PVV wil voor u:
•  Onderwijsveroudering in plaats van onderwijsvernieuwing
•  Politieke neutraliteit van de leraren
•  Einde aan de indoctrinatie van onze kinderen
•  Kleinschalig onderwijs
•  Taal en rekenen weer centraal
•  Meer leraren voor de klas
•  Geen onbevoegde leraren meer voor de klas
•  Maximaal 20% van de onderwijsbegroting naar overhead, minimaal 80% 
naar de klas
•  Behoud van artikel 23 van de Grondwet, de vrijheid van bijzonder 
onderwijs
•  Verbod op islamitisch onderwijs, omdat dat onze vrijheid en onze 
waarden bedreigt 
•  Doorlopende leerlijnen van het vmbo naar het mbo en uiteindelijk het 
hbo
• Forse beperking van het aantal buitenlandse studenten35
36
DEFENSIE
De PVV is trots op onze Defensie, op onze militairen en op onze veteranen!
De Nederlandse Krijgsmacht vormt een prachtig onderdeel van de Nederlandse 
geschiedenis. De successen van onze zeemacht spreken al eeuwenlang tot de 
verbeelding. Wij gaan niet mee in het uitgummen van die mooie geschiedenis. 
Net zomin als wij meegaan in het bekritiseren van onze Indië-veteranen. Dat zijn 
helden die we juist moeten koesteren, omdat ze zich onder loodzware omstandig -
heden naar eer en geweten hebben ingezet voor ons land. 
Nederland heeft altijd een zelfstandige krijgsmacht gehad en dat moet zo blijven. 
Het is de PVV een doorn in het oog dat de Europese Unie de afgelopen jaren 
steeds meer vat heeft gekregen op onze Defensie. Hiernaast is onder Rutte 
IV ingezet op het geheel integreren van onze landmacht met het Duitse leger. 
De minister zei hierover dat het ‘in het eindbeeld niet meer uitmaakt wie een 
Nederlands of een Duits vlaggetje op de mouw heeft. ’ De PVV accepteert alleen 
een Nederlands vlaggetje op onze Defensie-uniformen.
Terwijl onze Krijgsmacht niet eens meer in staat is om het eigen grondgebied 
te verdedigen, sturen we ons schaarse materieel naar Oekraïne. Onze nationale 
verdediging wordt dus ernstig verzwakt, omdat het kabinet ook hier het 
buitenland belangrijker vinden dan ons eigen land. 
Wat we wél moeten doen, is onze Defensie inzetten voor de nationale veiligheid. 
Dus voor de verdediging van ons eigen grondgebied. Voor de PVV hoort daar 
ook de verdediging tegen de asielstormloop op ons land bij. Net als in het 
pré-Schengen tijdperk moeten we Defensie inzetten voor grensbewaking. 
Dan kunnen we voorkomen dat asielzoekers voet op Nederlandse bodem zetten. 
En waar de politie in Nederland grootschalige straatterreur niet (meer) aankan, 
kunnen onze mensen van de Koninklijke Marechaussee bijspringen om de 
Nederlandse straten veilig te houden.37
 De PVV wil voor u:
•  De Nederlandse Krijgsmacht blijft zelfstandig. Geen EU-leger en geen 
samensmelting met het Duitse leger
•  We sturen ons geld en Defensie- materieel zoals F16’s niet naar Oekraïne 
maar houden het voor onze eigen Krijgsmacht
•  Turkije uit de NAVO
•  Bij de verdediging van ons land hoort ook de verdediging van de 
Nederlandse grens. Defensie wordt ingezet voor grensbewaking 
om de asielstormloop op ons land te stoppen
•  Instellen van een Backpay-regeling voor de weduwen ter erkenning en 
financiële compensatie van het salaris van hun overleden man38
39
MOBILITEIT EN WATERSTAAT
De automobilist staat steeds verder onder druk. Het kabinet wil van autorijden 
een luxeproduct maken door de lasten steeds verder te verzwaren. Men wil 
rekeningrijden invoeren, er komt een ban op de brandstofauto en de brandstof -
prijs gaat door het dak.
Voor de PVV is mobiliteit een belangrijke voorwaarde voor vrijheid en welvaart. 
Wij vinden dat iedereen zelf moet bepalen op welke manier iemand naar zijn of 
haar bestemming reist. De overheid moet zich daar niet mee bemoeien. 
Dit kabinet denkt het klimaat te kunnen redden door de automobilist aan te 
pakken. Puur pestgedrag om de staatskas te spekken. Wij willen niet dat de 
automobilist nog langer gebruikt wordt als melkkoe. Autorijden geeft ook een 
gevoel van vrijheid dat mensen nooit mag worden afgepakt. De PVV wil de 
accijnzen op brandstof verlagen.
Naast de auto moet ook het openbaar vervoer veilig, toegankelijk en betaalbaar 
zijn. Dus geen spitstarieven, voldoende treinen met voldoende zitplaatsen en een 
hoge punctualiteit van de NS.
De Nederlandse luchtvaart is onmisbaar voor ons vestigingsklimaat, onze 
economie, industrie, internationale handels- en exportpositie en versterkt de 
Nederlandse strategische autonomie. Mainport Schiphol is een prachtige lucht -
haven; daar zijn we trots op Schiphol mag dus blijven groeien. Nederlanders 
moeten ook betaalbaar kunnen blijven vliegen vanaf onze eigen Nederlandse 
luchthavens. Daarom schrappen we de vliegtaks.
De binnenvaart en onze havens blijven een essentiële schakel voor de bereik -
baarheid, economie en infrastructuur van Nederland.
De gevolgen van de overstromingen in Limburg en Noord-Brabant zijn groot. De 
Limburgers, Brabanders, maar ook Gelderlanders verdienen meer maatregelen 
tegen hoogwater. Daarom moet het waterbeheer worden geïntensiveerd; naast 
het verhogen van de dijken wanneer dat nodig is, maakt de PVV extra geld vrij 
voor meer ruimte voor de rivier. 
Veel Limburgse gedupeerden zijn bovendien teleurgesteld in de schadeafhan-
deling, en begrijpelijk. De overstromingen werden tot nationale ramp verklaard en 
er werd een ruimhartige afhandeling beloofd. 
Maar in werkelijkheid verdwaalden gedupeerden in een bureaucratisch doolhof 
en zitten velen nog altijd met een enorm financieel gat. Dat is onacceptabel. 
De gedupeerden moeten hun schade volledig vergoed krijgen. De PVV maakt 
daarom geld vrij voor de schadeafhandeling in Limburg.40
De PVV wil voor u:
•  Meer wegen aanleggen
•  Brandstofaccijns verlagen 
•  Geen rekeningrijden
•  Maximumsnelheid verhogen naar 140 km/h
•  Geen verbod op de verkoop van brandstofauto’s
•  Alle milieuzones schrappen
•  NS en ProRail samen in één groot Nederlands Spoorbedrijf
•  NS moet flink aan de bak als het gaat om punctualiteit
•  Voldoende treinen en zitplaatsen in de spits en 
•  Betaalbaar en veilig Openbaar Vervoer 
•  Ruim baan voor Schiphol
•  Vliegtaks afschaffen
•  Limburg, Noord-Brabant en Gelderland verdienen meer maatregelen 
tegen hoogwater: ruimte voor de rivier. Trek de portemonnee voor 
schadeafhandeling in Limburg!41
42
BUITENLANDSE ZAKEN, EU  
EN ONTWIKKELINGSHULP
De wereld verandert razendsnel en wordt instabieler. Nederland moet inspelen 
op die veranderingen. Leidraad daarbij is: optreden in het belang van Nederland 
en de Nederlanders. Eigen land eerst.
De bevolking van Afrika groeit deze eeuw tot ruim 4 miljard inwoners en is door 
corrupte heersende klassen gedoemd tot armoede en oorlogsellende. 
De nu al aanwezige tsunami van gelukszoekers naar Europa zal daardoor alleen 
nog maar verder aanzwellen. Aan de oostzijde van Europa woedt een grote 
oorlog tussen Rusland en Oekraïne, nadat de Russische agressor onrechtmatig 
Oekraïne is binnengevallen. 
De PVV is een grote vriend van de enige echte democratie in het Midden-Oosten, 
Israël. Ook cultureel is Nederland zeer verbonden aan Israël. De banden met 
Israël zullen onder meer worden versterkt door onze ambassade te verhuizen 
naar Jerusalem. De Nederlandse vertegenwoordiging in Ramallah bij de corrupte 
Palestijnse Autoriteit wordt onmiddellijk gesloten. Nederland heeft immers al 
een ambassade in Amman, de hoofdstad van de enige echte Palestijnse staat: 
Jordanië. 
Nederland verlaagt zijn diplomatieke aanwezigheid in de landen die de Caïro- 
verklaring inzake Mensenrechten hebben ondertekend waarin alle rechten en 
vrijheden ondergeschikt zijn verklaard aan de sharia, waardoor onder meer de 
vrijheid van meningsuiting wordt beperkt en de ongelijkheid van man en vrouw 
uitgangspunt is. Diplomaten uit die landen zullen alleen in Nederland worden 
toegelaten en geaccrediteerd als ze een verklaring ondertekenen waarin staat 
dat ze de sharia wordt verwerpen en de rechtsbeginselen van onze vrije democra-
tische rechtsstaat onderschrijven.
De relaties met islamitische landen die de sharia aanhangen en van waaruit 
bovendien Nederlandse parlementariërs met de dood worden bedreigd zonder 
dat deze landen daartegen optreden, zullen direct worden verbroken. 43
De Partij voor de Vrijheid kiest voor een soeverein Nederland. Een Nederland 
dat weer baas is over eigen geld, eigen grenzen en onze eigen regels maakt. 
Als soeverein land streven we naar sterke bilaterale en economische banden 
met andere landen. Deze intensieve samenwerking tussen landen behoeft 
geen politieke unie, zoals de EU, een instituut dat steeds meer macht naar 
zich toetrekt, belastinggeld opsoupeert en ons dictaten oplegt. De PVV wil een 
bindend referendum over Nexit.
De afgelopen tien jaar ging er zo’n 50 miljard euro Nederlands belastinggeld 
naar ontwikkelingshulp en de Derde Wereld is er amper iets mee opgeschoten. 
Ons geld verdween voor een groot deel in de diepe zakken van Afrikaanse 
machthebbers. We moeten direct stoppen met ontwikkelingshulp. 
En dat geld in eigen land besteden, aan onze eigen mensen.
 De PVV wil voor u:
 › De Nederlandse ambassade in Israël moet worden verplaatst naar 
Jeruzalem
 › Afschalen diplomatieke betrekkingen met sharia-landen en eisen aan 
diplomaten
 › Volledige stop op ontwikkelingshulp 
 › Geen minister voor Ontwikkelingshulp meer
 › Geen digitale euro
 › Inzetten op intensieve samenwerking met andere landen met behoud 
van nationale soevereiniteit en dus zonder een politieke Unie als de EU is
 ›Hierover houden we een bindend referendum
Zolang het referendum over Nexit nog niet gehouden is:
•  Zetten wij in op het terughalen van onze miljarden uit Brussel en een 
fors lagere EU-afdracht. Nederland wordt netto-ontvanger in plaats van 
betaler
•  Geen overdracht van bevoegdheden aan de EU, maar het terughalen 
ervan
•  Behouden en in ere herstellen van al onze vetorechten
•  Geen verdere uitbreiding van de EU of stappen in die richting
•  Direct een einde aan het idiote maandelijkse verhuiscircus van het 
Europees Parlement van Brussel naar Straatsburg
•  Geen EU-vlag op overheidsgebouwen en in de Staten-Generaal; we zijn 
in Nederland, alleen de nationale vlag wappert hier44
45
FINANCIËN 
De Nederlandse economie staat er niet goed voor. Ondanks de lage 
werkloosheid, kromp de economie in de eerste helft van dit jaar. 
Nederland zit dus officieel in een recessie. De inflatie is nog steeds hoog, de 
boodschappen duur. Van de koopkracht van de Nederlander blijft weinig over 
door de gestegen energie- en voedselprijzen. Steeds meer mensen, werkend 
en niet-werkend, van minima tot modaal, krijgen de eindjes niet meer aan elkaar 
geknoopt. Dat moet anders!
 
De PVV zet daarom in op een forse lastenverlaging, zodat mensen weer wat lucht 
krijgen en geld in de portemonnee overhouden. We maken een vol boodschap-
penwagentje weer betaalbaar door de btw op voedingsmiddelen af te schaffen. 
We schaffen ook de vliegtaks af en verlagen we de belasting op energie en de 
accijns op benzine. En we verlagen de huren en verhogen de huurtoeslag. 
 
We verhogen het wettelijk minimumloon, waardoor werkenden maar ook 
gepensioneerden en mensen met een uitkering er in koopkracht op vooruit gaan. 
Verder maken we de zorg weer betaalbaar door het eigen risico af te schaffen.  
De tandarts gaat weer in het basispakket van de zorg.
 
De PVV vergeet ook onze gepensioneerden niet. We verhogen de ouderenkorting, 
houden de IOAOW in stand en de AOW-leeftijd gaat weer naar 65 jaar. 
 
De PVV investeert ook in de kerntaken van de overheid, zoals veiligheid, 
onderwijs en zorg. Zo willen we meer blauw op straat, meer leraren voor de klas 
en ook meer handen aan het bed.
 
Dit alles kunnen we betalen door te stoppen met miljarden over te maken naar 
Brussel en Afrika. En door miljarden die nu staan gereserveerd voor klimaat 
en stikstof te besteden aan onze eigen mensen. We gaan de gigantische extra 
winsten die banken nu maken vanwege de gestegen rente extra belasten en we 
schrappen allerlei onzinnige subsidies voor kunst, cultuur, publieke omroep, 
expats en vergroening. Ook het sluiten van onze grenzen voor asielzoekers en 
het beperken van migratie levert miljarden op.
 
Op deze manier gaan we Nederland weer op bouwen en zetten we de 
Nederlander weer op 1!