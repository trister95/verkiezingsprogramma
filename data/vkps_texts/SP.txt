PROGRAMMA VAN DE SOCIALISTISCHE PARTIJ
VOOR DE TWEEDE KAMERVERKIEZINGEN VAN 22 NOVEMBER 2023NU DE
MENSEN2De programmacommissie:
Mahir Alkaya (voorzitter), Gerrie Elfrink, Renske Leijten,
Lilian Marijnissen, Bastiaan Meijer, Ronald van Raak (adviseur)NU DE
MENSEN
PROGRAMMA VAN DE SOCIALISTISCHE PARTIJ
VOOR DE TWEEDE KAMERVERKIEZINGEN VAN 22 NOVEMBER 202345
PROGRAMMA VAN DE SOCIALISTISCHE PARTIJ  VOOR DE TWEEDE KAMERVERKIEZINGEN VAN 22 NOVEMBER 2023INHOUD
ONS VERHAAL 7
 1 EEN DEMOCRATISCH LAND 11
 2 EEN EERLIJK LAND 13
 3 EEN SCHOON LAND 14 
 4 EEN ZORGZAAM LAND 18
 5 EEN WERKEND LAND 20 
 
 6 EEN LEREND LAND 22 
 7 EEN LAND OM IN TE WONEN 24 
 8 EEN VEILIG LAND 26 
 9 EEN SOLIDAIR LAND 28 
 10 EEN SOEVEREIN LAND  30
 TOT SLOT  3267
PROGRAMMA VAN DE SOCIALISTISCHE PARTIJ  VOOR DE TWEEDE KAMERVERKIEZINGEN VAN 22 NOVEMBER 2023ONS VERHAAL
Op 22 november bepaalt de kiezer welke kant het op moet met ons land. In verkiezingstijd gaat het 
vaak over personen; wie het meest populair is. Verkiezingen zouden echter moeten gaan over de 
koers van het land; waar we naartoe willen. Willen we doorgaan met de tweedeling in ons land te ver -
groten, de zekerheden van mensen af te breken, voorzieningen verder uit te hollen en het openbaar 
bestuur te degraderen, omdat winst maken boven alles, zelfs boven de belangen van mensen wordt 
gesteld? Of willen we het voortaan anders gaan doen om een beter Nederland voor iedereen te 
krijgen? De Socialistische Partij wil dat en heeft daarvoor de mensen én we hebben ook de ideeën.
Politiek zou geen spelletje moeten zijn voor de media, want het is voor mensen bittere ernst. Politici 
beslissen of de huren betaalbaar zijn; of er voldoende zorgmedewerkers zijn; of mensen de rekening 
van klimaatverandering moeten betalen, of de veroorzakers; of de overheid mensen helpt, of hen 
behandelt als lastige profiteurs. Vanwege politieke keuzes die in het verleden zijn gemaakt, stijgen 
nu de winsten naar recordhoogtes en wordt een kleine groep steenrijk, terwijl honderdduizenden 
families in armoede leven. Democratie is een strijd tussen ideeën en keuzes over onze toekomst. 
In de komende verkiezingen liggen veel inhoudelijke keuzes voor, maar ook hoe we ons land op 
een fatsoenlijke en sociale manier gaan besturen. Dat is niet iets wat je aan anderen kunt overlaten. 
Iedereen moet hieraan meedoen.
Na vier kabinetten Rutte is voor veel mensen het vertrouwen in de politiek, in de overheid en in de 
bestuurders verloren gegaan. Analyses van problemen werden niet gemaakt; ze werden simpel weg 
ontkend en weggelachen óf domweg in de doofpot gestopt. De liegende premier heeft ons land veel 
schade berokkend en een al beschadigde bestuurscultuur nog extra verziekt. Het is alsof ons land zich 
van crisis naar crisis sleept en de politieke leiding van ons land machteloos staat toe te kijken. Te lang 
hebben de belangen van de bedrijven en markten de grenzen van de democratische politiek bepaald.
Is de politiek nog te vertrouwen? Nederland is veel te lang gerund als een bedrijf en mensen zijn te 
veel gezien als klanten. Als klant kun je naar een ander bedrijf, maar wij leven in dit land – ons land 
– en wij willen een eerlijke en transparante overheid. Maar de overheid en veel inspectiediensten 
zijn uitgehold en kunnen hun taken niet meer goed doen, tot frustratie van veel mensen die met 
hart en ziel voor de publieke zaak werken. De sociale verzorgingsstaat heeft plaatsgemaakt voor 
een wantrouwende en straffende overheid. Dit geldt voor de gewone mensen, maar niet voor de 
allerrijksten. Zij hebben het beter dan ooit. Het is goed te begrijpen dat mensen het vertrouwen in 
de politiek verliezen.
Wij maken analyses en we doen voorstellen, we controleren de macht en besturen waar mogelijk 
graag mee. Maar we doen nog veel meer: de SP organiseert mensen en stimuleert het dat mensen 
bij elkaar komen en samen opkomen voor hun belangen. Samen met de huurders dwongen we 
af dat de huren werden bevroren. Samen met jongeren zorgden we ervoor dat de leeftijd voor het 
minimumjeugdloon van 23 naar 21 jaar werd verlaagd en jongeren vanaf 21 jaar voor gelijk werk 
ook gelijk worden betaald. Met zorgmedewerkers kregen we bijna een miljard euro voor meer loon 
in de zorg. Met studenten verzetten wij ons tegen de afschaffing van de basisbeurs en zorgden we 
ervoor dat er weer een studiebeurs kwam.
SP’ers weten dat politieke strijd altijd hard nodig is, ook buiten verkiezingstijd, en dat dit georgani -
seerd moet worden. De afgelopen jaren moesten we veel strijd voeren. De gaskraan in Groningen 
ging niet dicht door de goede bedoelingen van de Staat en niet door die van Shell, dat kwam door 
aanhoudende acties en door de niet aflatende strijd van de mensen in Groningen. Door gezamen -
lijk ouders en gezinnen te organiseren kregen we niet alleen het schandaal van een onrechtmatig 
handelende Belastingdienst boven tafel, maar ook erkenning voor het aangedane leed, excuses 
en compensatie.8Veel politici en partijen in de Tweede Kamer bewijzen vooral lippendienst als het gaat om de grote 
misstanden en armoede in ons land. De tweedeling blijft maar toenemen. Dat mensen niet kunnen 
meedoen met de samenleving is geen nieuw probleem en wordt eenvoudigweg veroorzaakt doordat 
mensen te weinig geld hebben. De kosten voor noodzakelijke levensbehoeften als wonen, vervoer, 
zorg, onderwijs, energie, kinderopvang, sporten enzovoorts, zijn de afgelopen jaren de pan uit 
gerezen. En inkomens stegen niet mee. Het is daarom niet vreemd dat als alles duurder wordt, en 
politici besluiten nemen die niet in het belang van mensen zijn, dat steeds meer mensen aan het 
einde van de maand tekortkomen.
De kabinetten-Rutte verhoogden de woonlasten, ze verhoogden de BTW op levensbehoeften, het 
eigen risico in de zorg werd verhoogd, totdat de SP in actie kwam voor het Nationaal ZorgFonds. 
Vergoedingen (voor ggz, medicijnen, fysiotherapie) werden ernstig uitgekleed. De belastingen op 
energie en vervoer werden ook verhoogd, want op die manier zouden mensen wel ‘groen gaan 
doen’. De lijst van politieke besluiten waarbij de kosten maar schaamteloos op het bordje van 
gewone mensen werden gegooid is eindeloos lang. Het is geen wet van de natuur dat de twee-
deling toeneemt, dat is het gevolg van de bewuste keuzes die politici maakten.
Naast de tweedeling door steeds hogere kosten voor het levensonderhoud, is de tweedeling ook 
toegenomen door uitholling van sociale voorzieningen. De SP strijdt tegen de tweedeling. De 
tweedeling raakt een steeds groter deel van de mensen, waardoor naast de mensen met lage 
inkomsten ook middengroepen in de financiële problemen komen. Om een voorbeeld te noemen: 
wil je dat je kind door het onderwijs komt, dan is duur ingekochte bijscholing bijna noodzakelijk 
geworden. Al het geld dat dáárheen gaat, gaat dus niet naar de verbetering van het onderwijs voor 
ieder kind. Ook als het gaat om onze gezondheid groeit de tweedeling. De verschillen in gezond -
heid zijn extreem hoog en blijven de laatste jaren verder groeien.
De opwarming van de aarde moeten én willen we tegengaan met beleid dat rechtvaardig is. Dit  
is in ons eigen belang en in het belang van volgende generaties. Klimaatrechtvaardigheid betekent  
dat investeringen in en de kosten van de bestrijding van klimaatverandering eerlijk verdeeld moeten 
worden. De industrie is de grootste veroorzaker van klimaatverandering en heeft daar in het kapi-
talisme flink aan verdiend. Die krijgt daarom van ons de rekening. Subsidies aan fossiele energie-
bedrijven moeten zo snel mogelijk stoppen. Als essentiële bedrijven in onze samenleving tóch 
subsidies nodig hebben voor vergroening, dan moet dat leiden tot publieke zeggenschap.
Waarom klasse ertoe doet: de tweedeling tussen mensen blijft groeien, terwijl onze gedeelde  
belangen veel groter zijn dan onze onderlinge verschillen. Machthebbers maken hier misbruik van. 
Het is gemakkelijk om vóór andere mensen te denken en vóór anderen beleid te maken, en op 
die manier je eigen belangen veilig te stellen, in plaats van met mensen samen te werken. Op die 
manier kregen hogere belastingen op vervuilend gedrag mensen wel uit de auto, maar werden de 
grote vervuilers niet aangepakt. Mensen die duur en ‘groen’ wilden rijden kregen daarvoor hoge 
subsidies, maar voor de meeste mensen was een dure Tesla of andere luxe stekkerauto niet eens 
een optie om aan te schaffen. Dit is één van de voorbeelden in ons land dat veel subsidies naar 
de rijken gaan. 
Als socialisten iets weten, dan is het dat leefomstandigheden belangrijk zijn in het bepalen van je 
toekomst, en dat gezamenlijke politieke strijd nodig is om onze omstandigheden te verbeteren. 
Bevoorrecht zijn met geld en kennis in de familie zegt niets over de capaciteiten van mensen. Toch 
is dit nu erg bepalend voor je kansen in het leven. Dat geldt ook voor waar je geboren wordt. Ook 
binnen de steden en tussen regio’s groeit de tweedeling en wordt het onderlinge begrip kleiner. 
Mensen met verschillende achtergronden en opvattingen treffen elkaar minder op school, in de 
buurt en op het werk. De kritiek op deze ongezonde tweedeling, en op de overheid die dit heeft 
laten ontstaan, neemt toe. Maar steeds vaker hoor je politici spreken over critici van hun beleid als 
‘complotdenkers’ en ‘wappies’. Alsof zij er niet toe doen – en niet mee mogen doen. De SP vindt 
dat iedereen een plek heeft in onze democratie.9
PROGRAMMA VAN DE SOCIALISTISCHE PARTIJ  VOOR DE TWEEDE KAMERVERKIEZINGEN VAN 22 NOVEMBER 2023Waarom is het aan iemand te oordelen dat de ánder (omdat die een andere huidskleur heeft,  
omdat die man of vrouw is, omdat die woont waar die woont) níet mee mag doen? Socialisten 
willen mensen niet uit elkaar spelen, maar juist bij elkaar brengen, door mensen met verschillende 
achtergronden en leeftijden met elkaar te verenigen rondom gedeelde belangen: zoals een hoger 
loon en een goed huis; toegankelijke zorg, vervoer en betaalbare energie; een schoner milieu en 
een veiliger buurt en een eerlijk pensioen. Want uiteindelijk zijn de belangen van veel mensen onder -
ling gelijk, terwijl de tegenstelling met een kleine groep superrijken, die van ons allen profiteren, 
heel erg groot is.
De mensen die aan de macht zijn moeten open en eerlijk worden en hun macht willen delen met de 
rest van de samenleving. Dit doen ze alleen als we ze daartoe dwingen. Door een radicale demo -
cratisering, waarbij mensen veel meer te zeggen krijgen op het werk en in de buurt, in de gemeente 
en in het land. Werknemers en arbeiders uit de bouw, de techniek en fabriek weten beter wat goed 
is voor het bedrijf dan aandeelhouders die vooral denken aan de winst op korte termijn. Huurders 
hebben meer oog voor hun woning, leraren meer hart voor hun leerlingen, dan al die dure managers 
en consultants. Dus niet alleen kijken naar cijfers en spreadsheets, maar luisteren naar mensen en 
samenwerken.
Eerlijk bestuur kan alleen met politieke leiders die de waarheid hoog in het vaandel hebben. Ook als 
dit pijn doet, omdat plannen niet doorgaan of vriendjes geen voordeel krijgen. Want door problemen 
of fouten te erkennen, is de oplossing zoveel makkelijker en dichterbij. Klokkenluiders zijn niet de 
vijand van een organisatie, maar kunnen die beter maken. Referenda zijn niet populistisch, maar een 
versterking van onze democratie. Zelfreflectie en zelfkritiek hoort in de politiek niet meer te worden 
betiteld als ‘afrekencultuur’, maar als een gezonde houding om weer met elkaar vooruit te komen.
Overheidsdiensten zijn uitgekleed tot kille managementorganisaties, waar het gaat om targets, 
producten en processen, waar de menselijkheid is verloren en problemen oplossen niet meer de 
kern is. Dit beschadigt de mensen die werken bij die diensten, maar ook mensen die diensten van 
de overheid nodig hebben. Waar agenten, leraren en zorgverleners zuchten onder stress, te lage 
lonen, te weinig collega’s, te weinig zeggenschap, zijn de managementlagen en -taken binnen die 
organisaties problematisch groot geworden. We moeten weer gaan vertrouwen op mensen die het 
werk doen.
SP’ers besturen mee waar dat kan en controleren de macht waar dat moet, maar we doen meer. 
Wij zijn een partij van activisten, die een stijgende actiebereidheid in de samenleving zien en dit 
toejuichen. Actievoeren is namelijk essentieel om verandering en vooruitgang af te dwingen. Poli-
tieke acties verbinden en organiseren mensen. Via meldpunten en enquêtes gaan wij daarom op 
zoek naar strijdpunten die ons binden, met de overtuiging dat niet de SP-volksvertegenwoordigers 
de waarheid in pacht hebben, maar dat we altijd samenwerken met mensen. Zo kwam het plan 
voor een Nationaal ZorgFonds tot stand. Zo kwam het Huis voor Klokkenluiders tot stand. Zo 
kwamen het asbestfonds en de nazorg voor veteranen er ook. Maar zo kwam ook onze strijd voor 
rechtvaardig klimaatbeleid tot stand, beleid waarvan niet alleen rijken profiteren, terwijl armen in 
de kou en in de schulden zitten. Of de analyse dat arbeidsmigratie niet alleen ‘vrijheid blijheid’ 
is, maar een pervers verdienmodel van uitzendbazen en uitbuiting van mensen die op zoek zijn 
naar een beter leven. Zo kreeg Oss als eerste in ons land een Zorgbuurthuis en Heerlen als eerste 
een Huis voor het Recht. SP’ers slaan zichzelf liever niet op de borst, maar de lijst van bij elkaar 
gestreden overwinningen die we samen met mensen lokaal en nationaal hebben bereikt is groot. 
Door hard te werken, samen met mensen, veranderden we afgelopen jaren de politiek, in Den 
Haag, in de provincies en in veel gemeenten. We agendeerden belangrijke onderwerpen, we 
maakten analyses en kwamen met haalbare alternatieven. Voor die alternatieven voerden we strijd 
en wonnen we veel. Hier mogen we en hier moeten we ook trots op zijn. Steeds meer mensen 
zeggen dat ze het onbegrijpelijk vinden dat de SP daarvoor niet wordt beloond. Op 22 november 
kan dat veranderen.10ONZE
STANDPUNTEN
EN IDEEËN11
PROGRAMMA VAN DE SOCIALISTISCHE PARTIJ  VOOR DE TWEEDE KAMERVERKIEZINGEN VAN 22 NOVEMBER 20231 EEN DEMOCRATISCH LAND
•  We willen Nederland radicaal democratiseren. Niet politici maar burgers horen het laatste woord 
te hebben. Te vaak zien we bestuurders dingen doen waar mensen nooit voor hebben gekozen. 
De bevolking krijgt het recht om de politiek terug te fluiten, op het moment dat die besluiten 
neemt die mensen echt niet willen. Een bindend en correctief referendum op nationaal, provin -
ciaal en lokaal niveau is een speerpunt van onze partij. Ook als internationale verdragen worden 
gesloten die onze eigen soevereiniteit raken, worden die in een referendum aan de bevolking 
voorgelegd. Het recht van mensen om te demonstreren mag niet door restrictief overheidsbeleid 
belemmerd worden. 
•  We geven bewoners echte zeggenschap over hun buurt, hun eigen leefomgeving. Participatie of  
inspraak wordt nu te vaak niet serieus genomen door gemeenten en/of organisaties en moet 
daarom beter verankerd worden. Bewoners die zelf voorzieningen als ontmoetingsplekken of 
parken willen inrichten en beheren, moeten daar financieel en organisatorisch toe in staat  
gesteld worden en worden altijd verkozen boven organisaties van buitenaf.
•  De democratie hoort niet te stoppen bij de bedrijfsingang. We democratiseren ook de economie. 
In bedrijven met meer dan honderd medewerkers krijgen werknemers net zoveel te zeggen als 
aandeelhouders, over onderwerpen als grote investeringen, beloningen, fusies of verkoop. Op 
deze manier voorkomen we dat winsten oneerlijk worden verdeeld én dat besluiten worden geno -
men die op de korte termijn wel veel winst opleveren voor aandeelhouders, maar slecht zijn voor 
medewerkers en voor de toekomst van het bedrijf of onze leefomgeving.
•  We maken een einde aan het gegraai door bestuurders in de publieke sector. Bestuurders en 
toezichthouders van bedrijven en andere organisaties die publieke diensten uitvoeren, kunnen 
vervolgd worden bij misstanden als fraude, corruptie of ernstig falen. Dit geldt ook voor (top)amb -
tenaren bij de overheid. Alle bedrijven waar de overheid aandeelhouder is (zogeheten staatsdeel -
nemingen) of waar de overheid financieel te hulp schiet, hebben een voorbeeldfunctie. Zo mogen 
daar de inkomens en vergoedingen aan de top niet hoger zijn dan die van de minister-president.
•  Onder meer de jarenlange gaswinning in Groningen, de PFAS-problematiek, de mijnbouwschade 
in Limburg en het toeslagenschandaal hebben laten zien hoe mensen ernstig getroffen kunnen 
worden door een falende staat. Om het vertrouwen van mensen te herstellen, bouwen wij aan een 
eerlijke overheid, die niet tegenover de mensen, maar naast hen staat. Het eindeloos proce deren 
tegen mensen moet stoppen. Als overheden schade veroorzaken, wordt die ruimhartig vergoed.
•  Voor politici gaan voortaan dezelfde regels gelden als voor andere mensen. Riante voorzieningen 
voor politici schaffen we af. Daarom maken we een einde aan de wachtgeldregeling. Ook andere 
bijzondere regelingen voor politici schaffen we af, zoals de te ruime vergoedingen voor reizen 
en verblijf. SP-volksvertegenwoordigers geven al jarenlang het goede voorbeeld, door een groot 
deel van hun vergoedingen af te staan en te investeren in acties met mensen of in hulpdiensten 
voor mensen.
•  Het vertrouwen in volksvertegenwoordigers moet worden hersteld. Daar hoort bij dat alle poli -
tieke partijen transparant zijn en zich niet afhankelijk maken van sponsoren, die op deze wijze 
invloed op het landsbestuur kopen. Partijen moeten volledige openheid geven over alle giften en 
we voeren een verbod in op sponsoring door bedrijven en op financiering vanuit het buitenland. 
•  Ministers en andere bestuurders moeten openheid geven over al hun contacten met lobbyisten. 
Alle documenten van de overheid worden openbaar gemaakt, tenzij er een uitzonderlijke reden 
is om het geheim te houden. De Wet open overheid wordt binnen de vastgestelde normen uit -
gevoerd, zodat burgers en journalisten de overheid goed kunnen controleren.12•  De wantrouwende overheid wordt opgedoekt en maakt plaats voor een eerlijke en transparante 
overheid. Ambtenaren krijgen de mogelijkheid problemen snel en proportioneel op te lossen. De 
menselijke maat staat voorop. Overheden moeten meer investeren in de eigen kennis en kunde 
van medewerkers en zich minder afhankelijk maken van allerlei dure consultants en adviseurs. 
Er komt een wettelijk maximum voor de inhuur van externen bij alle overheden en bedrijven en 
organi saties die publieke diensten uitvoeren (de ‘Roemer-norm’). Discriminatie door de over -
heid, zoals gebeurde bij de Belastingdienst, pakken we keihard aan. De inzet van algoritmen en 
kunstmatige intelligentie om fraude op te sporen is niet langer toegestaan als mensenrechten niet  
gewaarborgd kunnen worden. We herzien de taak van de huidige landsadvocaat.
•  Veel gemeenten kampen met grote tekorten, bijvoorbeeld in de jeugdzorg, maatschappelijke 
ondersteuning, onderhoud van de buurt of hulp aan mensen met schulden. In grote delen van 
het land verdwijnen belangrijke voorzieningen zoals bibliotheken, wijkcentra en zwembaden, 
omdat die niet ‘rendabel’ zouden zijn. Wij stoppen deze kaalslag. Gemeenten krijgen voldoende 
geld om te investeren in toegankelijke voorzieningen voor alle inwoners. Dat geldt in het bijzonder 
voor regio’s waar de bevolking krimpt en voorzieningen al jaren onder druk staan. Het zal voor 
iedere gemeente verplicht worden om een openbare bibliotheek beschikbaar te stellen voor 
haar inwoners. Uitvoeringsdiensten van de overheid gaan hun diensten weer in de buurt aan -
bieden.
•  Het huidige Koninkrijk van Nederland, met de autonome landen Aruba, Curaçao en Sint Maarten, 
dreigt ten onder te gaan aan politieke ruzies en onderling wantrouwen. We willen daarom een 
nieuwe samenwerking, waarbij we afspreken hoe deze vier landen beter gaan samenwerken, 
op basis van gelijkwaardigheid. De bewoners van Saba, Sint Eustatius en Bonaire horen bij ons 
land en verdienen een gelijkwaardig niveau van voorzieningen als de andere gemeentes van 
Nederland.  
•  We willen dat ons staatshoofd wordt gekozen door het volk. Tot die tijd is een monarchie in een 
moderne democratie alleen houdbaar als het staatshoofd geen politieke invloed heeft, maar 
louter ceremonieel is. Leden van het koninklijk huis betalen voortaan zélf hun privékosten en 
belasting over hun inkomen en vermogen. Een koningshuis kost geld, maar het inkomen van 
de koning en de andere leden van het koninklijk huis hoeft niet hoger te zijn dan dat van de 
minister-president.
•  We pleiten voor het afschaffen van artikel 120 van de Grondwet en de komst van een constitutio -
neel hof. Het toetsen van wetten aan de Grondwet is nu de taak van de wetgever, het parlement. 
Onder andere het toeslagenschandaal en de pensioenwet hebben laten zien dat politieke belan -
gen vaak boven onze Grondwet gaan. Dat zou in een democratisch land niet moeten kunnen. 
Daarom pleit de SP ervoor om de scheiding der machten te verbeteren en om óók de rechterlijke 
macht de mogelijkheden te geven om te toetsen aan de Grondwet. 13
PROGRAMMA VAN DE SOCIALISTISCHE PARTIJ  VOOR DE TWEEDE KAMERVERKIEZINGEN VAN 22 NOVEMBER 20232 EEN EERLIJK LAND
•  Zonder werkende mensen is er geen winst. Niet alleen bestuurders en aandeelhouders, maar 
ook alle medewerkers krijgen voortaan recht op een deel van de winst. Zo profiteren alle werk -
nemers collectief, op het moment dat dividend wordt uitgekeerd aan aandeelhouders. Dit komt 
bovenop het reguliere salaris. Het minimale percentage van deze winstdeling leggen we vast in 
een wet. Per cao kunnen er aanvullende afspraken gemaakt worden. 
•  Werknemers krijgen meer te zeggen. Bij bedrijven met commissarissen kiezen werknemers de 
ene helft, de andere helft van de commissarissen wordt gekozen door de aandeelhouders. Op 
deze manier worden de belangen van werknemers beter vertegenwoordigd. Aandeelhouders 
die langer aandelen in bezit hebben krijgen dubbel stemrecht. Flitskapitalisten krijgen zo niet 
alleen tegenmacht van de werknemers, maar ook van investeerders die duurzame belangen 
hebben.
•  Ook grote bedrijven gaan bijdragen aan onze samenleving en eerlijk belasting betalen. De bestuur -
ders van bedrijven die belasting ontduiken worden strafrechtelijk vervolgd. Geheime afspraken 
tussen multinationals en belastingdienst schaffen we af, evenals hun belastingkortingen. Mensen 
die geld verdienen met vermogen, zoals aandeelhouders en vastgoedbeleggers, gaan we min -
stens even zwaar belasten als inkomen uit arbeid. Tegelijkertijd laten we met een ‘miljonairs-
belasting’ ook de allerrijksten hun eerlijke deel betalen.
•  Wij streven naar meer solidariteit en vragen daarom een grotere bijdrage van de mensen met een 
hoger inkomen. De belastingtarieven passen we zo aan dat de hogere inkomens meer belasting 
gaan betalen en de lagere inkomens minder. Wij gebruiken de extra belastinginkomsten over 
winsten, vermogen en de hogere inkomens om alles te herstellen, wat in de afgelopen decennia 
door bezuinigingen is afgebroken. 
•  Wat niet failliet mag gaan, hoort niet thuis op de markt. We stoppen de uitverkoop van publieke 
diensten en nationaliseren onze vitale infrastructuur, zoals de energievoorziening. Op deze manier 
kunnen wij sneller de economie verduurzamen en de prijzen verlagen. De zorg halen wij volledig 
van de markt. Woningcorporaties komen in handen van huurders, waardoor niet bestuurders 
maar huurders het voor het zeggen krijgen. We brengen het openbaar vervoer en de post weer 
in publieke handen.
•  Wij bestrijden de zogeheten graaiflatie. Het is oneerlijk dat de winsten van bedrijven historisch 
hoog zijn, terwijl de boodschappen onbetaalbaar zijn geworden. Wij verlagen de prijzen door de 
BTW op voedingsmiddelen en openbaar vervoer geheel te schrappen. Tegelijkertijd verhogen 
wij de winstbelasting voor grote bedrijven, zodat die minstens zo zwaar worden belast als het 
inkomen van werknemers. Wij maken ook afspraken met supermarkten om de prijzen van basis-
producten te verlagen, zoals in bijvoorbeeld Frankrijk gebeurt. 
•  We zien niets in een digitale euro, die de macht van bankiers onaangetast laat. We richten een 
nationale betaal- en spaarbank op, een publieke bank waar ons spaargeld en betaalverkeer 
veilig zijn en waar niet met ons geld wordt gespeculeerd. Mensen die toch liever sparen bij een 
commerciële bank krijgen het recht om te weten wat er met hun spaargeld gefinancierd wordt. 
Ook moeten mensen hun rekeningnummer kunnen meenemen wanneer zij van bank wisselen. 
Betaalgegevens van klanten mogen niet commercieel worden gebruikt. Er komt een acceptatie -
plicht voor contant geld.
•  Wij zetten ons in voor eerlijke internationale handel en blijven ons verzetten tegen handelsver -
dragen met exclusieve privileges voor buitenlandse bedrijven. Het is oneerlijk om van onze boe -
ren te eisen dat ze verduurzamen, terwijl de grenzen openstaan voor niet-duurzame producten 14uit het buitenland. Het Mercosur-verdrag wijzen wij af. Internationaal zetten we ons in voor een 
belasting op financiële transacties en afspraken om belastingontwijking verder tegen te gaan. 
Zo kunnen we ook uitbuiting van arme landen helpen voorkomen. 
•  Het midden- en kleinbedrijf is ontzettend belangrijk voor onze economie. Lokale ondernemers 
krijgen meer hulp, bijvoorbeeld door aanbestedingen voortaan ‘mkb-vriendelijk’ te maken en 
door betere bescherming tegen pandjesbazen en franchisegevers. Met een nationale investe -
ringsbank kunnen kleine en startende bedrijven makkelijker lenen en bevorderen we vernieu -
wing. Ook de kleinschaligheidsinvesteringsaftrek verhogen we, zodat het mkb kan investeren in 
de toekomst.
•  Wij willen geen staatscontrole en ook niet dat Big Tech onze keuzes bepaalt. Het grootschalig 
verzamelen van persoonsgegevens is voor techbedrijven een verdienmodel geworden. Wij ver -
sterken de autoriteit persoonsgegevens om misstanden aan te pakken. Consumenten krijgen bij 
het gebruik van ‘gratis’ diensten (waarbij ze betalen met data, zoals op sociale media) dezelfde 
bescherming als wanneer ze zouden betalen met geld. 
•  Digitalisering mag niet leiden tot ontmenselijking en moet de samenwerking tussen mensen 
bevorderen. Daarvoor is onder meer belangrijk dat zoveel mogelijk kennis en kunde openbaar 
is en niet in de handen komt van privébedrijven. Het bevorderen van open source-technologie 
en open standaarden is noodzakelijk. Internet is een moderne nutsvoorziening en moet voor 
iedereen beschikbaar en betaalbaar zijn.
•  Sociale media zijn een belangrijk onderdeel van ons leven geworden, maar mogen geen vrijplaat -
sen zijn voor bedreigingen en intimidatie. Wij versterken de volksvertegenwoordiging met een 
permanent onderzoeksinstituut dat adviseert over de maatschappelijke gevolgen van techno-
logische ontwikkelingen en voorstellen doet voor aanvullende burgerrechten in het digitale tijd -
perk. Nieuwe technologieën worden eerst onderworpen aan een ethische toets.15
PROGRAMMA VAN DE SOCIALISTISCHE PARTIJ  VOOR DE TWEEDE KAMERVERKIEZINGEN VAN 22 NOVEMBER 20233 EEN SCHOON LAND
•  Nederland erkent de urgentie van het klimaatprobleem. CO2-uitstoot moet wereldwijd terug -
gedrongen worden en dat kan alleen maar door de vervuilende industrie aan te pakken. Het  
kapitalisme heeft geleid tot het wereldwijde klimaatprobleem. Dus om het klimaatprobleem terug  
te dringen, moeten we het kapitalisme terugdringen. We verzetten ons tegen maatregelen waar -
van de kosten alleen bij mensen komen te liggen. Verhoging van de belastingen, zoals een 
plastic taks of een vliegtaks, worden niet gevoeld door mensen met een hoog inkomen, die relatief  
veel uitstoot veroorzaken. Hoge prijzen maken het leven wel onbetaalbaar voor mensen met een 
laag en gemiddeld inkomen. Tweedeling door klimaatbeleid staan wij niet toe; daarvoor komt er 
een klimaatrechtvaardigheidstoets. 
•  Klimaatopwarming kunnen we niet stoppen als de politiek de belangen van de grote bedrijven 
voorop blijft zetten. Twintig multinationals zijn verantwoordelijk voor een derde van de uitstoot 
van broeikasgassen in de wereld. Subsidies aan fossiele energiebedrijven zetten wij zo snel 
mogelijk stil. Er komen geen subsidies voor vergroening van bedrijfsactiviteiten, zonder dat daar 
zeggenschap tegenover staat. Als er belastinggeld naar vergroening van bedrijven gaat, moet 
dit altijd leiden tot publieke zeggenschap. Er komt een CO2-heffing die alle vervuilende bedrijven 
gaan betalen, zonder vrijstellingen. De energiebelasting gaat omhoog voor grootgebruikers en 
omlaag voor huishoudens en het mkb. 
•  De energierekening moet omlaag. Energie is een basisvoorziening. Daarom gaan we energie -
bedrijven weer nationaliseren of lokaal zelf organiseren. Zodat we de energierekening kunnen 
verlagen en zeggenschap hebben over het investeren in schone energie. Dit doen we o.a. 
door uitbreiding van windparken op zee, zonnepanelen op alle geschikte daken, aardwarmte 
en inves teringen in een toekomstbestendige energie-infrastructuur voor elektriciteit en groene 
water stof, met opslagcapaciteit voor de (tijdelijk) overtollige elektriciteit. 
•  Kernenergie is pas duurzaam als er een milieuveilige oplossing is voor de opslag van kernafval 
en er internationaal sprake is van duurzame winning van grondstoffen. Kernenergie kan daarom 
nu niet als alternatieve energiebron worden ingezet. We zijn tegen iedere vorm van houtgestookte 
biomassacentrales, omdat deze de luchtkwaliteit en gezondheid van omwonenden schaden en 
voor extra CO2-uitstoot zorgen. Biobrandstoffen die uit afval gewonnen worden en niet leiden 
tot luchtverontreiniging kunnen een tijdelijk alternatief zijn. Ook komt (stads)warmte weer in 
publieke handen en zal deze komen uit restwarmte of duurzaam opgewekt worden. De prijs 
van deze vorm van warmte moet nooit hoger zijn dan die van andere vormen. Zo profiteren we 
collec tief van de warmtetransitie. 
•  Schoon water, schone lucht en een schone bodem zijn goed voor de gezondheid van mens, dier 
en plant. Milieuvervuiling pakken we hard aan. We maken een einde aan het gebruik van micro -
plastics en productie met PFAS. We dwingen bedrijven om het gebruik van plastic af te bouwen, 
in plaats van mensen meer te laten betalen voor plastic. De normen voor luchtkwaliteit scherpen 
we aan, zowel in de leefomgeving als op het werk. Ook blijven we geluidsnormen aanscherpen 
om overlast tegen te gaan.
  We treden harder op tegen afvaldumping en het storten en lozen van vervuild afval staan we niet 
toe. Alle asbest wordt gesaneerd. De overheid betaalt mee aan een snelle oplossing hiervoor en 
waar mogelijk worden de kosten verhaald op de industrie 
•  We waarderen boeren die op een duurzame manier ons land van voedsel voorzien. Voor een 
andere landbouw zullen we meer, in plaats van minder, boeren nodig hebben. Ze moeten dan 
wel een eerlijke beloning krijgen, en uit de wurggreep van de agro-industrie en banken vandaan 
komen. We stoppen de schaalvergroting en de grootschalige bio-industrie, die gericht is op 
export, en leggen de rekening bij de financiers die aan schaalvergroting hebben verdiend. De 16uitstoot van stikstof en stikstofverbindingen, die schadelijk zijn voor onze gezondheid, voor de 
bodem- en waterkwaliteit en voor de biodiversiteit, moet worden teruggebracht naar een veilig 
niveau. We respecteren provincies die zich tegen gedwongen onteigening van boeren keren op 
voorwaarde dat ze op hun eigen manier de stikstofuitstoot beperken.
•  Dierenwelzijn wordt overal in Nederland gegarandeerd, weidegang wordt verplicht in de land -
bouw en boeren die diervriendelijk en duurzaam produceren kunnen rekenen op onze steun. We 
stimuleren de overstap van intensieve landbouw naar biologische landbouw. We garanderen vol -
doende, veilig en duurzaam voedsel in ons land door oneerlijke internationale handel aan banden 
te leggen en de voedselproductie zo veel mogelijk te richten op ons eigen land en de buurlanden. 
Zo verbeteren we ook de natuur en biodiversiteit. We schalen het Natuurnetwerk Nederland op 
naar de oorspronkelijke Ecologische Hoofdstructuur. Met een nationaal bomenplan gaan we voor 
elke Nederlander een boom planten. Deze bossen worden vervolgens ecologisch beheerd.
•  Wij investeren in openbaar vervoer zodat de OV-netwerken in de steden en het buitengebied 
worden uitgebreid. Daarmee wordt het gebruik van de auto minder noodzakelijk en verbeteren 
we het milieu. Provincies krijgen de mogelijkheid om een eigen vervoersbedrijf op te richten, 
vooral op het platteland. Daarbij moet altijd vervoer op maat mogelijk zijn, zoals voor mensen 
met een beperking, maar vervoer op afroep kan geen volwaardig alternatief zijn voor een regu-
liere dienstregeling. Wij maken het OV direct overal goedkoper door de BTW te schrappen, een 
goedkoop maandabonnement en/of dagkaart te introduceren en we werken toe naar gratis en 
toegankelijk OV. Het stads- en streekvervoer maken we direct gratis voor ouderen (65-plus), 
kinderen (12-min), scholieren en voor mensen met een beperking.
•  We stoppen met concurrerende bedrijven in het spoorvervoer, met hun eigen tarieven en in- 
en uitcheckpalen. Er komt meer personeel op de stations en in de trein dat zichtbaar is en 
aanspreekbaar is voor vragen. De Nederlandse Spoorwegen en ProRail worden één publiek 
spoorbedrijf, dat verantwoordelijk wordt voor het hele spoorvervoer. We investeren in binnen -
landse treinverbindingen zoals de Lelylijn, Maaslijn en Nedersaksenlijn. Samen met publieke 
spoorwegbedrijven van andere landen zetten we méér treinverbindingen op tussen ons land 
en grote Europese steden. Goederenvervoer over het spoor beperken we, zo maken we ruimte 
voor meer personenvervoer. 
•  Autorijden moet schoner worden, niet duurder. Wij steunen de verplichting voor producenten  
dat alle nieuwe auto’s uiterlijk in het jaar 2035 emissievrij moeten zijn, en tot 2035 laten we onder -
zoeken op welke manier dit het beste kan. We keren ons tegen het rekeningrijden. Oneerlijke 
subsidies en belastingvrijstellingen voor stekkerauto’s komen nu terecht bij mensen die het niet 
nodig hebben. Zij moeten dus voortaan volwaardig belasting betalen. Mensen die geen stekker -
auto kunnen betalen, krijgen niet de rekening. Alle wegen in Nederland worden tolvrij en we 
gaan investeren in fiets- en wandelinfrastructuur. 
•  Wie elektrisch rijdt, moet zijn auto betaalbaar kunnen opladen. Prijzen van oplaadpalen worden 
transparant en duidelijk zichtbaar voor de automobilist. Prijsafspraken en kartelvorming om de 
prijzen hoog te houden, worden bestraft met boetes en verlies van laadpaal-exploitatievergun -
ningen. Inkoopprijzen van exploitanten worden gemonitord door de overheid om buitenpropor -
tionele prijsverhogingen te voorkomen. 
•  We eisen dat vliegen minder vervuilend wordt, onder meer door synthetische kerosine te gebruiken en 
elektrisch taxiën verplicht te stellen. We voeren een kerosinebelasting in om de luchtvaartsector 
te prikkelen tot verduurzaming. Om de werkdruk voor werkers te verlichten en hinder in de omgeving 
te beperken, moet het aantal vluchten ook omlaag. We willen geen vliegtaks voor mensen die eens 17
PROGRAMMA VAN DE SOCIALISTISCHE PARTIJ  VOOR DE TWEEDE KAMERVERKIEZINGEN VAN 22 NOVEMBER 2023per jaar met het vliegtuig op vakantie gaan, wel een extra taks voor veelvliegers. Vliegreizen over 
korte afstanden mogen niet meer goedkoper zijn dan reizen per trein met dezelfde bestemming.  
Lelystad Airport gaat niet open en er komen geen nieuwe aanvliegroutes voor Schiphol. De hub -
functie van Schiphol moet worden afgebouwd. Er komt een verbod op het vliegen met privéjets. 
•  We stoppen onmiddellijk met nachtvluchten zoals al toegezegd door Schiphol maar niet uitge -
voerd. We kijken kritisch naar de noodzaak van het uitbreiden dan wel inkrimpen van andere 
regionale vliegvelden, zoals Maastricht Aachen Airport en vliegveld Eindhoven, en stellen des -
noods een plan van aanpak op voor de geluids- en andere overlast die door deze luchthavens 
geproduceerd wordt. Uiteraard is behoud van werkgelegenheid onderdeel van zulke plannen. 
Tevens spannen we ons in voor afspraken met de NAVO over stillere, schonere motoren voor de 
AWACS-vliegtuigen.184 EEN ZORGZAAM LAND
•  De wachtlijsten in de ouderenzorg, jeugdzorg en transgenderzorg zijn onacceptabel lang en 
werken we weg. We bezuinigen niet op de zorg, omdat hierdoor de rekening wordt verschoven 
naar patiënten en zorgbehoevenden. We maken de zorg wel betaalbaar, door de rekening eerlijker 
te verdelen. Het eigen risico gaat naar nul. Er komt een Nationaal ZorgFonds, waardoor de huidige 
wildgroei aan zorgpolissen en zorgverzekeraars overbodig wordt. Ook de tandarts, de ggz en de 
fysiotherapie worden voortaan helemaal vergoed. De zorgpremies maken we inkomensafhankelijk, 
mensen met een lager en middeninkomen profiteren hiervan. De zorgtoeslag wordt hiermee 
overbodig. We stoppen met alle nutteloze bureaucratie en concurrentie.
•  Met een nationaal onderzoeksfonds geneesmiddelen worden we minder afhankelijk van de farma-
ceutische industrie. De medicijnen die worden ontwikkeld, blijven in publieke handen. We maken 
één landelijk systeem voor de centrale inkoop van medicijnen en hulpmiddelen, waarmee we 
de kosten van de zorg beter beheersen. Ook leggen we een strategische voorraad aan voor 
beschermingsmiddelen en voor cruciale medicijnen. Bij het verstrekken van geneesmiddelen 
aan patiënten moet niet de prijs leidend zijn maar de kwaliteit. Voor de productie van medicijnen 
maken we ons minder afhankelijk van buitenlandse markten. In Europa werken we samen om 
de productie zo veel mogelijk in Europa te laten plaatsvinden. 
•   Voor zorgverleners en andere cruciale werkers die Long-Covid hebben opgelopen door te blijven 
werken tijdens de pandemie, zorgen we voor een betere regeling die recht doet aan hun situatie. 
Daarnaast breiden we de mogelijkheden voor onderzoek naar en zorg en ondersteuning van 
Long-Covid-patiënten uit.
•  Onze ouderen verdienen een waardige oude dag. Medische behandelingen die de kwaliteit 
van leven verbeteren, worden gegarandeerd voor elke leeftijd. We willen geen wachtlijsten voor 
verpleeghuizen. We handhaven de personele bezettingsnorm voor voldoende personeel in het 
verpleeghuis. We willen dat ouderen kunnen kiezen tussen goede zorg thuis of voor een fijne 
plek in een kleinschalig Zorgbuurthuis, met een inloopfunctie voor de hele buurt. In Oss laten wij 
zien hoe een Zorgbuurthuis kan werken. Naar dat voorbeeld organiseren wij de ouderenzorg in 
het hele land. Ook kleinschalige woonvormen met 24-uurs zorg voor mensen met een beperking 
zijn een goed alternatief binnen de huidige gehandicaptenzorg. 
•  De zorg is geen markt. Ondernemers die streven naar winst krijgen geen kans meer in de zorg. 
We stoppen met de aanbestedingen, ook voor de gemeentelijke zorgtaken. Ziekenhuizen worden 
niet meer gefinancierd per verrichting, er komt een andere manier van financiering van zorg. 
Voor alle zorg gaat voortaan een verbod gelden op winstuitkeringen. En bestuurders mogen niet 
langer financiële belangen hebben in bedrijven die door de eigen zorginstelling worden inge -
huurd. Zo stoppen we het gegraai. Zorgbestuurders mogen voortaan niet méér verdienen dan 
de minister-president. 
•  Wij zijn alle zorgverleners dankbaar voor het goede werk dat zij dag in dag uit leveren. We brengen 
de menselijke maat terug in de zorg en herstellen het vertrouwen in de zorgverleners. Zij verdienen 
betere arbeidsomstandigheden en meer zeggenschap over hun eigen werk, waarmee wij ook de 
hoge uitstroom van het personeel willen stoppen. We dringen het aantal zzp’ers terug en stoppen 
tijdelijke en/of korte arbeidscontracten. De lonen gaan omhoog en zorgverleners krijgen meer 
invloed om onzinnige regels en bureaucratie te schrappen. Zij stellen vast welke zorg nodig is en 
niet de verzekeraars.
•  De financiële verantwoordelijkheid voor de specialistische jeugdzorg komt bij de rijksoverheid. 
Financiële afwegingen bij gemeenten mogen de kwaliteit van de jeugdzorg niet onder druk zet -
ten. We beperken ook de bureaucratie bij de organisatie en de verantwoording van jeugdzorg. 19
PROGRAMMA VAN DE SOCIALISTISCHE PARTIJ  VOOR DE TWEEDE KAMERVERKIEZINGEN VAN 22 NOVEMBER 2023Betere zorg is nodig voor mensen met een handicap en chronisch zieken. Hun belangen verdie -
nen dan ook meer aandacht in alle onderdelen van het overheidsbeleid.
•  De ggz-ondersteuning wordt een vast onderdeel van de zorg in de buurt. De wachtlijsten dringen 
we terug door voldoende opnameplaatsen en ambulante behandelplaatsen in iedere regio, met 
voldoende en goed geschoold personeel. Zo voorkomen we persoonlijke drama’s en maat -
schappelijke kosten van overlast, vervuiling en verslaving. Bij een crisis geldt dat niet de politie 
de eerste opvang moet doen, maar dat er voldoende ggz-zorg beschikbaar moet zijn.
•  We voorkomen dat de zorg per gemeente verschilt, door de invoering van een gemeentelijk 
basispakket voor onder meer de huishoudelijke zorg, begeleiding, dagbesteding en respijtzorg 
(ondersteuning voor mantelzorg). Bij verhuizing naar een andere gemeente mogen de huidige 
eigen hulpmiddelen worden behouden. Door gemeenten voldoende middelen te geven voor de 
zorgtaken wordt de eigen bijdrage overbodig. Geld dat bestemd is voor de zorg gaat ook echt 
naar zorg en niet naar allerlei bureaucratie en riante inkomens voor zorgbestuurders.
•  Elke regio in Nederland verdient een volwaardig ziekenhuis, ook voor spoedeisende zorg (waar -
onder acute verloskunde). Er verdwijnen geen ziekenhuizen of afdelingen meer en daar waar 
dat nodig is gaan we reeds gesloten afdelingen weer openen. Ziekenhuizen worden voortaan 
gefinancierd naar zorgbehoefte en niet meer per aantal verrichte handelingen. Specialisten gaan 
in loondienst werken. We willen ook overal een huisartsenpost op een acceptabele afstand.
•  De sociaaleconomische gezondheidsverschillen gaan we verkleinen door meer in te zetten op 
preventie. Preventie begint met een stevige aanpak van de suiker-, vet- en tabaksbedrijven en 
hun lobby. We gaan producenten van ongezonde producten strenger controleren en reguleren. 
Daarnaast stimuleren we sport en bestrijding van overgewicht. We gaan meer investeren in 
sport en steunen sportverenigingen, waardoor sport bereikbaar en betaalbaar wordt voor iedereen, 
inclusief mensen met een beperking. Daarnaast komt er een sportwet waarin we de rollen en 
verantwoordelijkheden van de overheid op het gebied van sport en bewegen vastleggen. Er 
komt een algeheel verbod op tabaks- en alcoholreclames. Preventieve middelen waarvan de 
effectiviteit is aangetoond komen voortaan in het basispakket. De mondzorg met preventieve 
controles voor kinderen wordt verbeterd, onder meer door het organiseren van de tandarts vanuit 
de scholen.
•  Mensen moeten kunnen rekenen op goede zorg van hun huisarts in hun eigen regio. We lossen 
het huisartsentekort op en bestrijden de hoge werkdruk bij huisartsen. Dit kan onder andere door 
de bureaucratie in de huisartsenzorg te verminderen en de toegang tot specialistische zorg te 
vergemakkelijken. We voorkomen marktwerking in de huisartsenpraktijk. Een huisarts bezoeken 
blijft altijd gratis.205 EEN WERKEND LAND
•  Wij verlagen de inkomstenbelasting voor iedereen tot en met een modaal inkomen en verhogen 
het minimumloon tot 16 euro per uur. We laten de koppeling tussen lonen en uitkeringen in 
stand. De aan het minimumloon gekoppelde uitkeringen (zoals bijvoorbeeld de AOW-uitkering 
en bijstand) stijgen daardoor mee. Een verhoging van het minimumloon leidt ook tot verhoging 
van alle salarissen. Het minimum jeugdloon vanaf 18 jaar schaffen we af, zodat ook jongeren 
een gelijk loon krijgen voor gelijk werk. Gelijke beloning geldt ook voor mannen en vrouwen bij 
gelijk werk. Stagiairs krijgen een eerlijke vergoeding en worden niet misbruikt als goedkope 
arbeidskrachten. 
•  We draaien de nieuwe pensioenwet (het casinopensioen) terug. We verlagen de AOW-leeftijd 
naar 65 jaar, zodat iedereen voortaan vanaf 65 jaar kan stoppen met werken. We maken een 
nieuwe en veel eerlijker pensioenwet, waarin werknemers het recht krijgen om ook na hun 65ste 
door te werken, als ze daar zelf bewust voor kiezen. De AOW stijgt een-op-een mee met het 
minimumloon. Zo zorgen we dat gepensioneerden flink meer te besteden krijgen.
•  Het stelsel van toeslagen maken we overbodig, door alle inkomens te verhogen en door de zorg, 
het wonen en de kinderopvang voortaan voor alle inkomens betaalbaar te maken. Daardoor 
stoppen we met het nutteloos rondpompen van geld, met de bureaucratie en zeker ook met 
het mensen ten onrechte beschuldigen van fraude. De ‘kostendelersnorm’, een korting op de 
uitkering, schaffen we geheel af. Mantelzorgers mogen geen boete krijgen voor de steun die zij 
verlenen. Het vervallen van toeslagen mag nooit leiden tot achteruitgang in inkomen. 
•  We sluiten een akkoord met de vakbonden en de werkgevers om de loonachterstand van de 
afgelopen decennia voor alle werknemers in te halen, onder andere door winstdeling. We voeren 
de automatische prijscompensatie weer in voor het behoud van de koopkracht van werkende 
mensen. Salarissen van topbestuurders in het bedrijfsleven worden onder een cao gebracht en 
getemperd. Salarissen en overige beloningen van bestuurders mogen nooit méér zijn dan tien 
keer de beloning van de laagstbetaalde werknemer. Dat is met inbegrip van alle bonussen. Alleen 
onafhankelijke vakbonden mogen een cao afsluiten.
•  We voorkomen dat mensen gedwongen als zelfstandige aan de slag moeten, zoals in de bouw, 
de zorg of bij bedrijven als Uber. De handhaving hierop wordt flink opgeschroefd. Voor ZZP’ers 
verbeteren we de sociale zekerheid, onder meer door het recht op een goed en betaalbaar pen -
sioen en een betaalbare collectieve verzekering tegen arbeidsongeschiktheid. We stoppen met 
de uitbuiting van werknemers, door een einde te maken aan alle vormen van onzekere arbeids -
contracten, zoals nulurencontracten. Een vast contract moet de norm zijn. 
•  Ongecontroleerde arbeidsmigratie leidt op dit moment tot uitbuiting, tot leegloop van andere 
landen (de zogeheten ‘braindrain’) en tot ontworteling van gemeenschappen. Vooral de werkge -
vers profiteren van arbeidsmigratie, terwijl publieke voorzieningen en de volkshuisvesting onder 
druk staan. Arbeidsmigranten worden ook regelmatig uitgebuit. We zorgen er daarom voor dat 
de overheid meer grip krijgt op de arbeidsmigratie, door deze migratie beter te reguleren. Wij 
verplichten de werkgever arbeidsmigranten een – van het bedrijf onafhankelijke – cursus Neder -
lands aan te bieden voor rekening van de werkgever. Op deze wijze doorbreken we het sociaal 
isolement van veel arbeidsmigranten. Iedereen die in Nederland wil werken en geen ingezetene 
is, dient in het bezit te zijn van een werkvergunning. Afhankelijk van de situatie kan het maximum 
aantal werkvergunningen per jaar worden aangepast. Totdat dit op orde is stoppen we tijdelijk 
met economische migratie. 
•  Mensen die gelijk werk doen krijgen gelijke rechten, ongeacht het land van herkomst. We pak -
ken uitbuiting van arbeidsmigranten hard aan. Werkgevers worden bij een vergunningsaanvraag 21
PROGRAMMA VAN DE SOCIALISTISCHE PARTIJ  VOOR DE TWEEDE KAMERVERKIEZINGEN VAN 22 NOVEMBER 2023verplicht om aan te tonen dat zij beslist mensen uit andere landen nodig hebben en er voldoen -
de en goede huisvesting beschikbaar is. De migranten worden beschermd tegen werkgevers 
door niet langer toe te staan dat die ook hun huisbaas zijn. De belastingkorting voor expats 
verdwijnt.
•  We juichen vrijwilligerswerk van harte toe, maar regulier werk moet ook volwaardig worden  
beloond. Vrijwilligerswerk blijft altijd vrijwillig. We stoppen dus direct met de verplichte ‘tegenpres -
tatie’ in de bijstand en garanderen de mensen werk. Iedereen die wil werken, krijgt zo het recht op 
werk en een passend inkomen. Voor iedereen komt laagdrempelige ondersteuning en advisering 
over werk en (om)scholing in de buurt beschikbaar. Werken zonder loon staan we niet toe.
•  De huidige Participatiewet is mislukt. Dwangmaatregelen helpen mensen niet. Mensen met een 
arbeidsbeperking krijgen recht op begeleiding naar werk. Daarvoor maken we nieuwe sociale 
werkplaatsen (sociale ontwikkelbedrijven). Jonggehandicapten kunnen rekenen op een nieuwe 
en hogere Wajong-uitkering. Jonggehandicapten die niet in hun eigen inkomen kunnen voorzien, 
worden daardoor niet meer verwezen naar de bijstand. De arbeidsongeschiktheidsverzekering 
(WIA) maken we beter. Ieder werk moet lonen, daarom komt er een nieuwe cao voor mensen op 
een beschutte werkplek.
•  We breiden het ouderschapsverlof uit. De eerste drie maanden worden volledig doorbetaald en 
ouders krijgen gezamenlijk 12 maanden ouderschapsverlof, te verdelen op de manier waarop zij 
willen, met gedeeltelijke doorbetaling.
•  Met een landelijk aanvalsplan gaan we armoede en schulden bestrijden en ook voorkomen. 
Armoede onder kinderen moet zo snel mogelijk worden uitgebannen. Mensen met schulden 
worden voortaan beter geholpen, door goede en toegankelijke schuldhulpverlening en met één 
herkenbaar verwijsloket. Incassobureaus die zich misdragen verliezen hun vergunning. Deur -
waarders en bewindvoerders mogen niet langer commercieel zijn, dit wordt een publieke taak. 
De maximale rente op kredieten wordt verlaagd. Voedselbanken moeten overbodig worden.226 EEN LEREND LAND
•  Er is een groeiend tekort aan leraren. Het vak van leerkracht maken wij daarom veel aantrek -
kelijker. Docenten krijgen een hoger salaris en de lonen worden landelijk uitbetaald. Daarbij 
worden over de hele linie de lonen van docenten verhoogd. Bestuurders vallen voortaan onder 
de onderwijs-cao, want geld voor het onderwijs is niet bedoeld voor hoge beloningen of voor 
dure bonussen. Wij versterken ook de zeggenschap van docenten in het bestuur, onder andere 
door hen instemmingsrecht te geven op de begroting van scholen.
•  We voeren een kleine klassenstrijd. We werken naar klassen van maximaal 23 kinderen, te be -
ginnen op scholen met veel kinderen uit armere gezinnen. Zo verlagen we de werkdruk voor 
docenten, terwijl ieder kind meer aandacht kan krijgen. Elk kind verdient gelijke kansen, scholen 
mogen kinderen niet meer uitsluiten door een hoge ouderbijdrage. Niet particuliere instituten, 
maar scholen zélf gaan leerlingen die dat nodig hebben hulp aanbieden. Goed onderwijs mag 
geen dure luxe worden, particulier onderwijs leggen we daarom aan banden.
•  Het ‘passend onderwijs’ heeft niet opgeleverd wat werd beloofd en moet op de schop. De  
behoefte van kinderen komt centraal te staan en niet meer het geld. Nieuwe scholen voor speciaal 
onderwijs worden mogelijk gemaakt. Het starten van speciaal onderwijs binnen het regulier 
onderwijs wordt ook gemakkelijker, zolang de kinderen daar profijt van hebben. We investeren 
in goed leerlingenvervoer voor speciaal onderwijs. Alle kinderen krijgen een leerrecht, dat hen 
beschermt tegen schoolbesturen die ruzie maken over waar een kind terecht kan.
•  Sport verbroedert, brengt mensen samen en is gezond. We willen meer gymlessen en sportbe -
oefening op school, onder leiding van vakleerkrachten. Ook zwemveiligheid moet meer prioriteit  
krijgen, onder andere door het invoeren van meer schoolzwemmen in het basisonderwijs. Sporten 
moet voor iedereen betaalbaar zijn. Sport heeft ook een voorbeeldfunctie: misstanden worden 
krachtig bestreden, zoals racisme op en langs het veld, gebruik van doping of seksueel misbruik.
•  Veel jongeren leren beter op een echte werkplek dan in een klaslokaal. We geven het mbo 
daarom alle ruimte voor goede beroepsopleidingen, die ook aansluiten op de arbeidsmarkt. De 
jongeren die geen startkwalificatie kunnen halen krijgen een arbeidsmarktkwalificatie, die veel 
duidelijker maakt wat hun vaardigheden zijn. We maken het aantrekkelijk om een leven lang bij -
scholingen te volgen, bij voorkeur aan een mbo, hogeschool of universiteit.
•  Iedereen die dat wil en kan moet zonder belemmeringen, en zonder zichzelf in de schulden te 
steken, kunnen studeren. Alle studenten krijgen een hogere studiebeurs, zodat ze meer tijd 
hebben om te studeren. De generatie studenten die onder het leenstelsel heeft gestudeerd, 
wordt ruimhartig gecompenseerd. Iedere studie moet ook volledig in het Nederlands te volgen 
en te voltooien zijn. Het aantal studenten uit het buitenland is de afgelopen jaren veel te hard 
gestegen en moet worden beperkt, om opleidingen en studentenhuisvesting voor jongeren uit 
Nederland toegankelijk te houden.
•  De positie van wetenschappers wordt versterkt, door meer vaste aanstellingen en meer waar -
borgen voor het doen van onafhankelijk onderzoek. Dit doen we onder andere met een onder -
zoeksfonds, waarin bedrijven opdrachten kunnen aanbieden, zonder dat er nog een directe 
band is tussen het bedrijf en de onderzoeker. Externe opdrachtgevers moeten de uitkomsten 
van onderzoek niet kunnen beïnvloeden en mogen publicatie van resultaten niet tegenhouden. 
Artikelen moeten gratis toegankelijk zijn.
•  We staan voor de onafhankelijkheid van media. Bedreigingen van journalisten accepteren we 
niet. Dit wordt altijd onderzocht en vervolgd. Door de invoering van een minimumtarief kunnen 
(freelance) journalisten en fotografen een fatsoenlijke boterham verdienen. Er komt beter toezicht 23
PROGRAMMA VAN DE SOCIALISTISCHE PARTIJ  VOOR DE TWEEDE KAMERVERKIEZINGEN VAN 22 NOVEMBER 2023op de algoritmes die sociale mediabedrijven gebruiken. We zetten ons in voor het behoud en de 
versterking van onafhankelijke regionale en lokale media.
•  In een beschaafd land hoeven kunstenaars niet in armoede te leven. We gaan toezien op een 
eerlijk inkomen en leggen dat vast in de wet. We lanceren een investeringsfonds om kunst en 
cultuur te ondersteunen, voor kunstenaars en muzikanten van Nederlandse bodem. Zo houden 
we ook de kleine podia open. In creatieve sectoren hebben veel mensen onzekere contracten. 
We verbeteren de sociale zekerheid, door een goed pensioen en collectieve verzekering tegen 
arbeidsongeschiktheid.
•  In een nationaal historisch museum laten we zien hoe onze samenleving en ons land zijn ontstaan, 
welke waarden hieraan ten grondslag liggen en welke strijd hiervoor is gevoerd; wat het belang 
is van de rechtsstaat en de sociale verzorgingsstaat. Hierbij besteden wij ook aandacht aan de 
zwarte bladzijden uit onze geschiedenis. Rijksmusea maken we gratis. Regionale musea worden 
minstens één dag per week gratis. We zorgen voor een eerlijke spreiding van cultuursubsidies 
over het land.247 EEN LAND OM IN TE WONEN
•  We maken een einde aan de woningnood. Een ministerie van wonen krijgt regie over de huisvesting 
en maakt een nationaal bouwplan voor de bouw van duurzame en betaalbare woningen. Dit 
wordt niet meer overgelaten aan de markt. Speculanten en investeerders die volkshuisvesting 
blijven zien als een middel om rijk te worden, pakken we harder aan. Gemeenten krijgen meer 
mogelijkheden om vastgoedbazen te onteigenen bij langdurige leegstand. Op deze manier maken 
we woonruimte voor jongeren en starters en voor mensen met een beperking.
•  Ieder mens heeft recht op een betaalbaar huis. Dat moeten we dan ook mogelijk maken. De 
overheid maakt het makkelijker om andere woonvormen toe te staan. De huren gaan de komende 
jaren niet omhoog, maar juist omlaag. Dat geldt ook voor de zogenaamde geliberaliseerde huren. 
We verbieden verkoop van sociale huurwoningen door woning corporaties en stellen bij alle 
grote nieuwbouwprojecten eisen voor de bouw van betaalbare huurwoningen. Om de huurders 
minder afhankelijk te maken van de markt voeren we voor alle soorten woningen een maximale 
huurprijs in. 
•  De woningcorporaties worden verenigingen, zonder een winstoogmerk, waar de huurders het 
voor het zeggen hebben. Zij gaan samen democratisch bepalen waaraan de opbrengsten van 
de huur het beste kunnen worden besteed. De vennootschapsbelasting voor woningcorporaties  
schaffen we af. Die wordt omgezet in een investeringsplicht voor de bouw van huizen, het 
onder houd en de verduurzaming van oudere woningen en het bouwen van nieuwe voorzieningen 
in buurten.
•  Huizen zijn er voor mensen om in te wonen en niet voor huisjesmelkers of speculanten om rijk 
mee te worden. Het beleggen in vastgoed pakken we aan door een ‘woonplicht’ in te voeren bij 
alle woningen (zodat je ook echt in een huis moet gaan wonen) en hogere overdrachtsbelasting 
vanaf het tweede huis. Mede door speculatie met grondprijzen is de grond veel te duur geworden. 
We stellen daarom voorwaarden aan ontwikkelaars die grond willen kopen om te bouwen. Het 
verbod op kraken heffen we op.
•  De hypotheekrenteaftrek moet er zijn om een huis te kunnen kopen en moet niet een ‘villasubsi -
die’ zijn voor de rijken. Voor huizen met een aankoopwaarde tot de nationale hypotheekgarantie 
(momenteel 405 duizend euro) laten wij alles hetzelfde, zodat het kopen van een woning om 
zelf in te wonen aantrekkelijk blijft en de kosten voor het merendeel van de bevolking niet zullen 
stijgen. Daarboven schaffen we deze renteaftrek af. 
•  Kinderen moeten buiten kunnen spelen, dat is van belang voor hun fysieke en hun sociale 
ontwikkeling. Het kan ook bijdragen aan het beperken van overgewicht. Bij de inrichting van 
buurten moet veel meer rekening worden gehouden met mogelijkheden voor kinderen om te 
spelen en te sporten. Dat moet ook mogelijk zijn voor kinderen met een handicap. Jongeren 
hebben recht op een eigen plek, ook om rond te hangen. We gaan investeren in het buurtwerk 
en in buurtcentra.
•  Na jarenlang neoliberaal woonbeleid is in ons land het aantal mensen zonder dak boven het 
hoofd verdubbeld. We stoppen met het op straat zetten van mensen met een huurschuld en 
helpen hen met schuldsanering. Gemeenten maken in samenwerking met het Rijk een sluitend  
vangnet voor de opvang van dak- en thuislozen en plekken voor begeleid wonen. Met de woning-
corporaties maken we afspraken voor een snelle doorstroming van dakloze mensen naar moge -
lijke vormen van zelfstandig wonen. 
•  Wij gaan met een oorlogsaanpak de energierekening van huishoudens structureel verlagen. Dit 
doen wij met een isoleringsoffensief, het collectief plaatsen van zonnepanelen op huurwoningen 25
PROGRAMMA VAN DE SOCIALISTISCHE PARTIJ  VOOR DE TWEEDE KAMERVERKIEZINGEN VAN 22 NOVEMBER 2023en beter onderhoud van woningen. Zo verlagen wij de energiekosten en pakken wij de stijgende 
woonlasten aan. Energievoorziening is een publieke taak, die dan ook in publieke handen moet 
zijn. Zo houden we gas en elektriciteit betaalbaar en voorkomen we dat duurzaamheid een luxe 
wordt. We helpen woningeigenaren bij het vervangen van asbestdaken en het tegelijk leggen 
van zonnepanelen. De salderingsregeling houden we in stand, het elektriciteitsnet breiden we uit. 
•  Groningen is gebruikt als een wingewest. De overheid heeft ruim 400 miljard euro verdiend aan 
de gaswinning, maar zelfs een parlementaire enquête heeft het kabinet niet kunnen dwingen om 
gedupeerden snel te helpen, die al zo lang wachten op schadeherstel en versterking van hun 
onveilige huis. Terwijl de Groningers niet worden geholpen, verdwijnen er honderden miljoenen 
in de zakken van consultants en bureaucraten. We stellen het vertrouwen in de Groningers 
voorop. De overheid stopt met het wantrouwen en gaat gedupeerden direct helpen.
•  De verschillen tussen de regio’s in ons land zijn te groot geworden door de politieke keuzes die 
de laatste decennia in Den Haag zijn gemaakt. De leefbaarheid en bereikbaarheid in gebieden 
buiten de grote steden staan onder druk door het verdwijnen van voorzieningen en te weinig 
investeringen in infrastructuur. Wij respecteren dat er regionale, sociale en culturele verschillen 
zijn binnen ons land, maar willen de economische verschillen en de verschillen in voorzieningen 
verkleinen. De overheid geeft hier invulling aan door een regionaal spreidingsbeleid van over -
heidsinstanties en een nieuwe industriepolitiek. Lokale bestuurders krijgen ook meer ruimte om 
eigen beleid te maken voor de aanpak van lokale problemen.268 EEN VEILIG LAND
•  We willen meer politiebureaus en wijkagenten in de buurt. De onnodige, overbodige bureau -
cratie schaffen we af. Daarnaast moet de aantrekkelijkheid van het beroep worden verbeterd 
door hogere lonen. De politie is te veel tijd kwijt om taken van anderen uit te voeren, omdat op 
die taken is bezuinigd. Verwarde personen horen niet in een politiecel, maar in de geestelijke 
gezondheidszorg. Daarvoor is meer opvang nodig in de ggz. Er komt ook meer capaciteit voor 
de aanpak van georganiseerde en digitale criminaliteit. De politie is er voor iedereen. Particuliere 
beveiligers zouden daarom niet nodig moeten zijn. 
•  Er zal ingezet worden op het aanpakken van de problemen binnen de politie zoals pestgedrag, 
racisme, willekeur, seksisme en agressie. Het demonstratierecht wordt gewaarborgd. De wijze 
waarop overheid en politie omgaan met demonstranten moet niet afhankelijk zijn van de voor -
keuren van de korpsleiding. Politiegeweld keuren we af.
•  De teelt en de verkoop van softdrugs voor gebruik in Nederland gaan we reguleren en legaliseren. 
Dit is de meest effectieve manier om drugscriminaliteit tegen te gaan. Zo kunnen we ook de veilig -
heid van softdrugs beter controleren en belasting innen bij een miljardenindustrie. Alle drugs -
gebruik ontmoedigen we, maar gebruikers van drugs criminaliseren we niet. We willen structureel 
onderzoek naar de schade van drugs, om de lijst met verboden harddrugs actueel te houden.
•  We willen niet dat Nederland een Las Vegas aan de Noordzee wordt en stellen daarom veel 
strengere eisen aan het gokken. Op ons initiatief is er een verbod gekomen op reclames voor 
online gokken. Wij gaan dit verbod uitbreiden naar een totaalverbod op gokreclames. Holland 
Casino en de nationale loterijen blijven in handen van de overheid en streven niet langer naar 
groei en het aantrekken van nieuwe klanten. 
•  Door de tekorten bij de politie worden in gemeenten steeds meer buitengewone opsporings -
ambtenaren (boa’s) aangesteld. Wij willen juist meer agenten. Als lokale handhavers toch politie-
taken moeten uitvoeren, zullen zij ook onderdeel moeten worden van het politiekorps; met een 
goede politieopleiding en een aangepaste bewapening. Alleen zo is goede samenwerking tussen 
de politie en de handhavers verzekerd. Op deze manier krijgt de politie ook de nodige extra oren 
en ogen in de buurt.
•  De mensen die zich elke dag inzetten voor onze veiligheid verdienen ook onze bescherming. 
Agressie tegen politieagenten, gevangenispersoneel, brandweerlieden, ambulancepersoneel 
en andere hulpverleners accepteren we dan ook niet. Geweld tegen deze hulpverleners wordt 
direct bestraft. Veelplegers gaan verplicht een cursus ‘sociaal gedrag’ volgen. Hulpverleners 
krijgen direct steun bij het verwerken van traumatische ervaringen. 
•  Veel te veel aangiften van mensen blijven gewoon op de plank liggen, waardoor de bereidheid 
om aangifte te doen afneemt en mensen hun vertrouwen in het recht verliezen. We investeren 
daarom in de recherche en in justitie (het OM en het NFI) om meer zaken op te lossen en mensen  
recht te doen. Hierbij wordt ook actief gebruikgemaakt van zij-instromers om de tekorten qua 
personeelsbezetting op te lossen. De rechtspraak is overbelast en verdient eveneens meer 
capa citeit. Rechtspraak is een onafhankelijke staatsmacht, geen uitvoeringsorganisatie van het 
ministerie van Veiligheid en Justitie. Daarom krijgt de rechtspraak een aparte begroting. De 
rechtsprekende taak wordt weggehaald bij de Raad van State die ook adviseur van de regering 
is. Deze taak wordt ondergebracht bij een onafhankelijk hoogste gerechtshof. 
•  Misdaad mag niet lonen, daarom gaan we veel meer geld afpakken van veroordeelde criminelen. 
De politie, het OM en de FIOD krijgen meer capaciteit om crimineel geld vaker op te sporen. Met 
witteboordencriminelen wordt niet meer geschikt, deze criminelen gaan we voortaan financieel 27
PROGRAMMA VAN DE SOCIALISTISCHE PARTIJ  VOOR DE TWEEDE KAMERVERKIEZINGEN VAN 22 NOVEMBER 2023plukken. Ook de winsten van frauderende bedrijven zullen worden afgepakt en hun vergunningen 
worden zo nodig ingetrokken. Boetes worden inkomensafhankelijk, zodat ook rijken die gaan 
voelen in hun portemonnee.
•  We brengen de rechtspraak veel dichter bij de mensen, met Huizen van het Recht door het hele 
land. Het is voor mensen steeds moeilijker geworden om hulp te krijgen bij juridische problemen. 
Instanties sturen je van het kastje naar de muur en advocaten vragen veel geld. Het Huis van het 
Recht is een soort huisarts, maar dan voor sociale en juridische problemen. Het eerste Huis van 
het Recht in Heerlen dat op ons initiatief werd opgericht blijkt een succes en verdient navolging. 
Veel mensen worden daar geholpen en de afstand tot het recht is verkleind.
•  We verbeteren de toegang tot het recht, want dit is een fundament van onze rechtsstaat. De 
griffie rechten gaan omlaag. Sociaal advocaten zijn onmisbaar voor mensen die geen dure advo-
caat kunnen betalen. Om te voorkomen dat de sociaal advocaten stoppen, verhogen we de 
vergoedingen, verlagen we de eigen bijdragen en verruimen we de inkomensgrenzen. Zo garan-
deren we dat de rechtshulp blijft en voorkomen we klassenjustitie. Er wordt een ‘sociaal notariaat’ 
opgericht, zodat iedereen z’n zaken goed vast kan leggen.
•  Overheden stoppen met het eindeloos procederen tegen eigen burgers. In geschillen tussen 
mensen en de overheid, waarin de staat door de rechter in eerste instantie ongelijk heeft gekregen, 
gaat de overheid ook niet langer in hoger beroep. Alle toegebrachte schade wordt ruimhartig 
vergoed. Hiermee voorkomen we een onnodig langslepende juridische strijd, die mensen veel 
geld kost en veel stress oplevert en die slecht is voor het vertrouwen van de mensen in de overheid.289 EEN SOLIDAIR LAND
•  We gaan tweedeling tegen en accepteren geen enkele vorm van discriminatie, door niemand. 
Discriminatie bestrijden we altijd en overal, op basis van klasse, kleur, seksuele geaardheid, 
religie, leeftijd, of wat ook. De politie en het OM krijgen meer mensen en mogelijkheden om 
discriminatie te onderzoeken en te vervolgen. We maken vaart met de uitvoering van het VN-
verdrag inzake de rechten van mensen met een handicap.
•  We bestrijden de tweedeling en de segregatie op school en in de buurt. Juist in rijkere buurten 
wordt ruimte gemaakt voor de huisvesting van bijvoorbeeld asielzoekers. Arbeidsmigranten 
worden vaak uitgebuit en leven in kleine woningen, wat kan leiden tot overlast. Om dit te voor -
komen stellen we de beschikbaarheid van goede huisvesting als voorwaarde voor het verlenen 
van vergunningen aan werkgevers om migranten te werk te stellen. Dit geldt zowel voor het 
laagbetaalde werk als voor de zogeheten ‘kennismigratie’.
•  De arbeidsinspectie krijgt meer mogelijkheden en middelen om discriminatie op de arbeids -
markt aan te pakken. We benoemen en veroordelen bedrijven die discrimineren. Zij verliezen 
subsidies en komen niet meer in aanmerking voor overheidsopdrachten. We accepteren ook 
niet dat vrouwen hetzelfde werk doen en daarvoor minder betaald krijgen dan mannen. In het 
onderwijs komt ook meer aandacht voor onze democratie, waarin mensen andere opvattingen 
mogen hebben. 
•  Voor een succesvolle integratie krijgen statushouders en migranten zo snel mogelijk goed onder -
wijs door de overheid; in taal, voor het werk en voor de inburgering, ook met aandacht voor de 
grondwettelijke rechten en plichten die we in ons land kennen. Specifiek beleid komt er voor 
mensen met een grote afstand tot onze samenleving, zodat problemen als taal en werkloosheid, 
maar ook eer-gerelateerd geweld en genitale verminking, beter kunnen worden aangepakt.
•  We beschermen onze vrije en democratische samenleving tegen alle organisaties die haat zaaien 
en geweld prediken, waaronder extreemrechtse groeperingen en extreme religieuze groepen. 
Ronselaars en haatpredikers worden uit ons land geweerd of vervolgd. De financiering en de 
aansturing van politieke en religieuze organisaties in ons land vanuit het buitenland kan de vrijheid 
bedreigen en staan we niet toe. 
•  Artikel 23 van de Grondwet gaat op de schop. De vrijheid om een school te stichten mag geen 
vrijbrief zijn om jongeren uit te sluiten. Elke school dient iedere leerling of docent in principe te 
accepteren. Levens- of geloofsovertuiging mag hierbij geen rol spelen. Op elke school krijgen 
kinderen les over de waarden, de rechten en plichten die gelden in onze samenleving. 
•  Meer aandacht is nodig voor het voorkomen van eerwraak, misbruik en huiselijk geweld. We 
starten een programma tegen seksisme, huwelijksdwang en eergerelateerd geweld en vóór de 
zelfbeschikking van vrouwen. Slachtoffers van bedreiging en stalking moeten beter beschermd 
worden. We gaan de wettelijke verplichtingen uitvoeren die voortvloeien uit het Verdrag van  
Istanbul. Daaronder vallen ook bestrijding van geweld, huwelijksdwang, mishandeling en stalking. 
Nazorg mag hierbij niet vergeten worden. 
•  Vluchtelingen hebben recht op een veilig en menswaardig onderkomen. We voelen de plicht 
om landen in de buurt van conflictgebieden die hun opvang organiseren beter te steunen. Als 
vluchtelingen niet veilig in de eigen regio kunnen worden opgevangen, nemen we ze op in de 
EU, tot ze veilig kunnen terugkeren. Alle lidstaten moeten hier een bijdrage aan leveren. Dit doen 
landen naar draagkracht, ook ons land. Dat betekent dat vluchtelingen beter verdeeld worden. 
Alle gemeenten moeten naar draagkracht een bijdrage leveren aan menswaardige opvang.29
PROGRAMMA VAN DE SOCIALISTISCHE PARTIJ  VOOR DE TWEEDE KAMERVERKIEZINGEN VAN 22 NOVEMBER 2023•  Mensen die vluchten voor oorlog, geweld en vervolging vangen we op. Sommige mensen maken 
misbruik van de rechten van asielzoekers. Zij verstoren de asielprocedure en/of veroorzaken 
overlast in de buurt van asielzoekerscentra. Die mensen dienen zo snel mogelijk te worden  
teruggestuurd naar het land van herkomst. Over terugkeer worden, indien mogelijk in EU-verband, 
afspraken gemaakt met de landen van herkomst.
•  Asielopvang moet snel onder controle worden gebracht. Mensen die recht hebben op asiel 
moeten hier snel duidelijkheid over hebben en daarna zo snel mogelijk Nederlands kunnen leren 
en worden opgenomen in onze samenleving. Daarbij is het belangrijk dat mensen ook aan het 
werk worden geholpen of op een andere wijze de mogelijkheid krijgen om een bijdrage te leveren 
aan onze samenleving. Mensen die geen recht hebben om hier te blijven moeten zo snel moge -
lijk terug.3010  EEN SOEVEREIN LAND 
 
•  Na de illegale inval van Rusland in Oekraïne zijn ook de verhoudingen in de wereld op scherp 
gezet. We steunen de Oekraïners in de verdediging van hun land. Onze diplomatieke inzet zal 
erop gericht zijn zo snel mogelijk tot vrede te kunnen komen. Deze twee landen zullen uitein -
delijk zelf moeten uitmaken onder welke voorwaarden dat kan. In het belang van de bevolking 
aldaar doen we er alles aan om te voorkomen dat Oekraïne in een permanente oorlog belandt. 
•  We zijn voor internationale samenwerking, gebaseerd op het Handvest van de Verenigde Naties, 
waarbij de mensenrechten altijd voorop staan. We streven naar een nieuwe internationale veilig-
heidsstructuur onder leiding van de VN, waarin alle landen vertegenwoordigd zijn. De NAVO 
moet niet meer uitbreiden en ook niet opereren als een agressieve interventiemacht. Dit werkt 
militarisering in de hand, waar niemand anders dan de militaire industrie van profiteert. 
•  We hervormen onze krijgsmacht. Naast de verdediging van het eigen land kan die ook worden 
ingezet voor vredestaken die worden uitgevoerd op basis van een VN-mandaat. Ons land levert 
geen wapens aan landen waar de mensenrechten worden geschonden. De Nederlandse over -
heid moet zich actief inzetten om de huidige wapenwedloop te stoppen. Dat doen we onder 
andere door wapenhandel waar Nederlandse bedrijven bij betrokken zijn aan banden te leggen. 
We ondertekenen het VN-verdrag voor het verbod op kernwapens. Op Nederlands grondgebied 
is dan ook geen plek voor kernwapens.
•  De euro is op termijn onhoudbaar, omdat de economieën van eurolanden te veel van elkaar 
verschillen. Die verschillen worden ook niet kleiner. We starten daarom onderhandelingen over 
ordentelijke ontvlechting en treffen voorbereidingen voor alternatieven die beter zijn voor alle 
economieën van de aangesloten landen. We bouwen aan een coalitie van EU-lidstaten die willen 
onderhandelen over een nieuw Europees Verdrag. In dat verdrag versterken we de zelfstandig -
heid van de aangesloten landen, vergroten we de inspraak van mensen en geven we soevereine 
lidstaten meer eigen bevoegdheden. Alle door de EU afgedwongen privatiseringen kunnen we 
zo terugdraaien. Dit nieuwe verdrag zal in een referendum worden voorgelegd aan de Nederlandse 
bevolking.
•  We willen samenwerken in Europa, voor onder meer de aanpak van internationale criminali -
teit, een goede opvang van vluchtelingen en een effectief klimaatbeleid. Maar we willen geen 
beleid opgelegd krijgen door ongekozen ambtenaren uit Brussel. De lobby van grote bedrijven 
en banken in Brussel moet drastisch worden ingeperkt. De Europese Commissie als politiek  
orgaan kan worden afgeschaft, landen kunnen heel goed zelf samenwerken. Het Europees  
Parlement wordt een plek waar parlementariërs van lidstaten afspraken kunnen maken en het 
recht krijgen gezamenlijk Europese initiatiefwetten te maken. Alle documenten van de Europese 
Raad van ministers worden openbaar en beter toegankelijk.
•  De Europese Unie is veel te snel gegroeid, waardoor een goede samenwerking tussen de 27 
landen van de unie steeds moeilijker wordt. Verdere uitbreiding is dan ook niet mogelijk. De 
Europese Unie moet het eigen huis eerst op orde maken, voordat we nieuwe gasten kunnen 
ontvangen. Niet alleen de nieuwe maar ook de huidige lidstaten zouden we periodiek moeten 
beoordelen of ze nog aan de voorwaarden voldoen.
•  De Europese Unie kan geen handelsverdragen meer sluiten zonder toestemming van de parle-
menten van de lidstaten. We zetten ons in voor eerlijke handel, zonder privileges voor de multi-
nationals en met harde normen voor de bescherming van mens en milieu. Zodat niet alleen de 
bedrijven, maar vooral de mensen hiervan profiteren. Grote handelsverdragen leggen we in een 
referendum voor aan de bevolking. Ontwikkelingslanden steunen we bij het maken van een 
rechtvaardig klimaatbeleid.31
PROGRAMMA VAN DE SOCIALISTISCHE PARTIJ  VOOR DE TWEEDE KAMERVERKIEZINGEN VAN 22 NOVEMBER 2023•  De bescherming van de mensenrechten moet het uitgangspunt zijn in ons buitenlandbeleid en 
ook een kernpunt zijn van de handelsverdragen die we sluiten. Daarbij zetten we ons in voor 
activisten en organisaties die door hun strijd voor de rechten van de mens in problemen komen 
en voor volkeren en groepen die elders in de wereld worden uitgebuit en onderdrukt. De EU 
moet toetreden tot het Europees Mensenrechtenverdrag en het Europees Sociaal Handvest van 
de Raad van Europa.
•  We bieden noodhulp en ontwikkelingshulp, waar en wanneer dat nodig is. Ontwikkelingsgeld 
moet terechtkomen in de ontwikkelingslanden zelf: voor betere zorg, onderwijs, infrastructuur 
en de economie. Daarmee worden tevens de armoede en de migratie teruggedrongen. We 
steunen landen in natuurbescherming en bestrijding van klimaatopwarming. Ontwikkelingshulp 
geven we niet aan corrupte regimes die de mensenrechten schenden, maar aan betrouwbare 
organisaties in die landen.
•  Bedrijven in ons land, en de hoofdkantoren van buitenlandse bedrijven, beboeten we als er 
sprake is van misstanden die zij zelf of hun toeleveranciers in de wereld veroorzaken. Wij maken 
ons hard voor wetten en regels om uitbuiting, vervuiling en corruptie door multinationals aan te 
pakken. Samen met ontwikkelingslanden strijden we internationaal tegen belastingontwijking.32TOT SLOT
In dit verkiezingsprogramma doen we voorstellen voor echte verandering in de komende jaren. De 
SP heeft echter over meer onderwerpen een standpunt en ook veel meer plannen. Een totaaloverzicht 
kunt u vinden op: www.sp.nl/standpunten  
De voorstellen voor verandering die wij doen kosten geld, maar leveren ook geld op. De SP wil 
niet bezuinigen maar investeren en het geld ook eerlijker verdelen. Over de financiën vindt u hier 
meer: www.sp.nl/zobetalenwedat 
DE WINST VAN EERLIJK DELEN
Hoe staat het met ons land? Hoe kan het dat mensen zo weinig vertrouwen hebben in de politiek? 
Wat kan de SP daar aan doen? En wat kunt u doen? In haar boek De winst van eerlijk delen (2023) 
laat SP-leider Lilian Marijnissen zien hoe radicale democratisering het antwoord is op de problemen 
van deze tijd: www.sp.nl/dewinstvaneerlijkdelen  
HET SOCIALISME VAN DE SP
Wat is de SP voor een partij? Wat is socialisme? En wat maakt de SP anders dan andere partijen? 
De leden van de SP hebben onlangs opnieuw vastgelegd wat socialisme voor hen is, een nieuw 
antwoord op de problemen van nu, in Heel de mens. Dat laat zien waarom de SP politiek voert 
onder en met de mensen: www.sp.nl/heeldemens33
PROGRAMMA VAN DE SOCIALISTISCHE PARTIJ  VOOR DE TWEEDE KAMERVERKIEZINGEN VAN 22 NOVEMBER 2023Snouckaertlaan 70
3811 MB Amersfoort
(088) 243 55 55
sp@sp.nl • sp.nl