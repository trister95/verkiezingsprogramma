Visie en 
Verkiezingsprogramma
2023-2027
Van Vertrouwenscrisis
naar Noaberstaat2VISIE EN VERKIEZINGSPROGRAMMA 2023-2027Graag richt ik een bijzonder woord van dank aan 
al die mensen die in een zeer korte tijd, vaak 
ten koste van hun vakantie, een compleet 
nieuw programma hebben samengesteld. 
Programmacommissie, werkgroepen, 
schrijfteam, bestuur, beleidsmedewerkers, 
kenniscentrum, communicatieafdeling, 
betrokken leden en burgers, vakmensen 
uit de praktijk, medewerkers van 
het Partijbureau. We zijn jullie 
zonder uitzondering zeer veel 
dank verschuldigd!
We hebben niet alle input 
in de eindversie kunnen 
verwerken, maar iedere 
bijdrage heeft ons geholpen 
een veelzijdig beeld te vormen 
en een goede discussie te voeren.
Zo zijn we tot een heldere visie en 
afgewogen standpunten gekomen 
voor een beter Nederland. DANKWOORD
Graag richt ik een bijzonder woord van dank aan 
al die mensen die in een zeer korte tijd, vaak 
ten koste van hun vakantie, een compleet 
nieuw programma hebben samengesteld. 
Programmacommissie, werkgroepen, 
schrijfteam, bestuur, beleidsmedewerkers, 
kenniscentrum, communicatieafdeling, 
betrokken leden en burgers, vakmensen 
uit de praktijk, medewerkers van 
het Partijbureau. We zijn jullie 
zonder uitzondering zeer veel 
We hebben niet alle input 
bijdrage heeft ons geholpen 
een veelzijdig beeld te vormen 
en een goede discussie te voeren.
Zo zijn we tot een heldere visie en 
afgewogen standpunten gekomen 
voor een beter Nederland. 
3VISIE EN VERKIEZINGSPROGRAMMA 2023-2027Voor u ligt het verkiezingsprogramma van BBB voor de komende Kamerperiode. Een realistisch, evenwichtig
toekomstgericht programma dat recht doet aan en antwoord geeft op de uitdagingen waar ons land voor 
staat.
Veel kiezers willen natuurlijk weten welke standpunten we op allerlei terreinen innemen. Uit alle hoeken 
en gaten van onze maatschappij  hebben we inbreng gekregen en de vraag om onze mening te geven over 
honderden  vraagstukken. 
Het verkiezingsprogramma is de leidraad voor de toekomstige fractie van BBB voor de komende jaren. 
De fractieleden brengen de standpunten uit het programma zo goed mogelijk naar voren in de Tweede Kamer.
Sommige zaken worden uitgevoerd door provincies en gemeenten, maar BBB vindt het belangrijk dat 
kiezers weten waar we voor staan én vooral wat we willen bereiken voor Nederland.
HET VERKIEZINGSPROGRAMMA IS OPGEBOUWD UIT 2 ONDERDELEN:
1. Onze visie op een Iedere dag BBBeter Nederland
2. Onze standpunten over een breed scala van onderwerpen
Ook komen de identiteit en kernwaarden van BBB aan de orde. Onze BBB-volksvertegenwoordigers, dus 
Caroline en haar collega-BBB-Kamerleden, strijden de komende jaren voor de standpunten in ons programma.
Daar waar een standpunt nog niet helder is, werken zij vanuit de BBB-visie.  
Onze BBB-volksvertegenwoordigers controleren het kabinet, inclusief eventueel door BBB geleverde 
ministers en staatssecretarissen, op basis van onze visie.
Onze BBB-volksvertegenwoordigers stemmen volgens de uitgangspunten van onze visie en ons verkiezings-
programma en zien bij moties en amendementen de stemadviezen (zogenaamde appreciaties) van het 
kabinet niet als een stemopdracht voor de coalitiefracties in de Tweede Kamer. Dit heet dualisme. Dualisme
wil zeggen dat er een duidelijke scheiding is tussen kabinet en parlement. De regel die dan strikt genomen
geldt, is: de regering regeert, het parlement controleert.
Fractiediscipline is bij BBB geen kadaverdiscipline. Wij vullen dit in met vrijheid voor Kamerleden bij medisch- 
ethische kwesties of andere fundamentele kwesties, waarin we binnen een fractie van mening kunnen 
verschillen.
Onze visie is ook de inzet bij eventuele coalitieonderhandelingen. BBB wil straks, na de verkiezingen, geen 
regeerakkoord, maar een regieakkoord. Een visie op langjarig beleid in Nederland waarin ondernemers, 
boeren en burgers het vertrouwen wordt gegeven om dit mede vorm te geven. 
Een regieakkoord dat een stip op de horizon zet voor Nederland. Een regieakkoord dat minimaal eens per 
jaar beoordeeld wordt door de hele Tweede Kamer. Zitten we op de goede weg? Waar gaat het fout? 
Waar moeten we bijsturen? Geen 884 bolletjes met dichtgetimmerde afspraken, waarover de kiezer over 
vier jaar weer mag stemmen. Dat vraagt om een brede visie voor de toekomst van Nederland.INLEIDING
4
VISIE EN VERKIEZINGSPROGRAMMA 2023-2027
5
VISIE EN VERKIEZINGSPROGRAMMA 2023-2027VISIE OP EEN IEDERE DAG BBBETER NEDERLAND 7
 De witteboordenoverheid 7
 Een volkshuis voor Nederland 8
 De overheid als maakbaarheid project 9
 Tweedeling 11
 De staat van de samenleving 12
 Van verticale naar horizontale zuilen 13
 Halsstarrige gemeenschapszin 14
 De openbaring van de regio 14
 De wederopbouw van Nederland 17
 1. Toegang voor iedereen 18
 2. Een waardige maakindustrie 19
 3. Voedselproductie 19
 4. Leiderschap 20
 Waarom dit grote verhaal? 20
 De noaberstaat 21
 Van regeerakkoord naar regieakkoord 22
 BBB als emancipatiepartij 23
ONZE IDENTITEIT 24
ONZE KERNWAARDEN 26
HOOFDSTUK 1: LEEFBAARHEID 29
HOOFDSTUK 2: WONEN 35
HOOFDSTUK 3: WERKEN 43
HOOFDSTUK 4a: ECONOMIE EN ONDERNEMEN 47
HOOFDSTUK 4b: FINANCIEEL WELZIJN EN FISCALITEIT 51
HOOFDSTUK 4c: FINANCIËLE INFRASTRUCTUUR 55
HOOFDSTUK 5: GEZONDHEIDSZORG EN SPORT 57
HOOFDSTUK 6: VOEDSELZEKERHEID EN RENTMEESTERSCHAP 67
HOOFDSTUK 7a: ONDERWIJS EN WETENSCHAP 77
HOOFDSTUK 7b: DIGITALISERING EN TECHNIEK 83
HOOFDSTUK 8a: VEILIGHEID 87
HOOFDSTUK 8b: ASIEL EN MIGRATIE 93
HOOFDSTUK 9: RUIMTELIJKE ORDENING, INFRASTRUCTUUR EN MOBILITEIT 97
HOOFDSTUK 10: BINNENLANDS BESTUUR, HET KONINKRIJK EN EUROPA 105
HOOFDSTUK 11: KLIMAAT EN ENERGIE 113
HOOFDSTUK 12: BUITENLAND EN KRIJGSMACHT 119INHOUDSOPGAVE6
VISIE EN VERKIEZINGSPROGRAMMA 2023-2027
Visie op een
Iedere Dag 
BBBeter 
Nederland7
VISIE EN VERKIEZINGSPROGRAMMA 2023-2027In de HJ Schoo lezing op 4 september gaf Caroline van der Plas het al aan: het is 69 jaar geleden dat in Assen  
het standbeeld van Bartje werd onthuld. Bartje, “Ik bid niet veur brune bon’n”, groeide op in armoede op 
het Drentse platteland en was een echte kwajongen. Toen Willy van Hemert de verhalen bewerkte voor 
een televisieserie, werden de rollen gespeeld door mensen die in Drenthe geboren zijn en de dialogen 
werden in de streektaal gevoerd. De dialogen werden ondertiteld in het algemeen Nederlands. Prachtig 
hoe heel Nederland via de boeken van Anne de Vries en de tv-serie van Willy van Hemert, en via Bartje 
zo kennismaakte met de regio, de streektaal en de gebruiken in de regio. Trots is Drenthe nog altijd op 
Bartje, die elk jaar nog wordt geëerd op de tweede zaterdag in september met een verjaardagsfeest op 
het Koopmansplein in Assen. Elk jaar viert hij daar zijn twaalfde verjaardag. In menig huiskamer staat een 
miniatuur beeldje. En trots is Nederland ook op Bartje, die zelfs is vereeuwigd in Madurodam. Trots mogen  
wij zijn op onze iconen en helden. 
En niet alleen op iconen en helden als Bartje. Trots moeten we zijn op de niet zichtbare iconen. Trots moeten  
we zijn op EN uitstralen naar onze helden die niet een eigen tv-serie of een standbeeld krijgen. De vak -
mensen, zoals de automonteurs, de schilders, de bouwers, de lassers, de buschauffeurs, de MKB’ers en 
andere ondernemers die ons land draaiende houden. De mensen, zoals politieagenten en militairen die ons  
land veilig houden, de mensen, zoals onze boeren, tuinders, telers en vissers die dagelijks zorgen voor 
ons voedsel. De mensen die onze zieken, gewonden, gehandicapten en ouderen verzorgen en verplegen. 
De mensen die onze zieken weer beter maken. De mensen die ervoor zorgen dat onze kinderen onderwijs 
krijgen. 
Deze mensen hoeven zelf niet per se een standbeeld of een tv-serie. Deze mensen vragen niet veel van ons. 
Zij vragen alleen dat wij ze serieus nemen. Dat wij ze zien en horen. Niet alleen in campagnetijd. Altijd.
Mensen zijn geen dossiers. Mensen zijn geen spreadsheets. Of zoals de helaas, op 17 juli 2014 bij de ver-
schrikkelijke MH17 moordaanslag samen met zijn vrouw en dochter, overleden Eerste Kamerlid Willem 
Witteveen schreef in zijn bundel ter herinnering aan een van zijn eerste Kamerperiodes: “Een gezonde 
democratie is ermee gediend dat de politiek actieve burgers en de burgers die een politiek ambt bekleden  
beseffen dat er ook mensen zijn die vinden dat ze behandeld worden als barbaren. Dat er mensen zijn  
die genoeg hebben van bureaucratie, die het anders willen, die recht hebben op aandacht en respect.  
Die mensen zijn niet de vijand voor de poorten van de stad, maar zijn de medebewoners van de stad.  
Niet een “zij” maar een “wij”. Wij zijn de medebewoners van het Volkshuis dat Nederland heet.
DE WITTEBOORDENOVERHEID
HJ Schoo schreef precies 20 jaar geleden een essay over de “witteboordenoverheid”. Een overheid die 
door privatisering en verzelfstandiging haar praktijk- en vakmensen was kwijtgeraakt. HJ Schoo kon ze 
eindeloos opnoemen. De verplegers, de politieagenten, de lassers, de boeren, de schoonmakers, de post-
bodes, de conducteurs, de machinisten, de balie ambtenaar etcetera. Technocratisch denken kneedde 
blauwe boorden Nederland toen echter al tot een witteboordenoverheid. Een overheid van waar steeds 
meer theoretisch en academisch opgeleiden kwamen. En ja. Zeker die heb je ook nodig. Echter de gezonde  
mix van denkers en doeners verdween. Poten-in-de-klei-denken maakte meer en meer plaats voor  
excelsheet- en spreadsheet-denken. 8
VISIE EN VERKIEZINGSPROGRAMMA 2023-2027Herman Tjeenk Willink schreef het jaren geleden al: “Nederland wordt geregeerd door spreadsheets en de  
marktwerking in de publieke sector brengt schade toe aan de democratische orde. De overheid bezuinigde  
jarenlang de inhoudelijke kennis en praktijkervaring weg en verving deze door juristen, economen en 
bestuurskundigen.” 
De spreekwoordelijke modder onder de nagels verdween in de Haagse silo’s, oftewel de ministeriële torens, 
maar ook in gemeente- en provinciehuizen, met grote gevolgen. HJ Schoo waarschuwde in 2003 ook al 
dat de dominantie van hooggeschoolde witte boorden bij de overheid gevolgen zou hebben. Gevolgen voor  
haar beeldvorming van de maatschappij en welke waarden belangrijk zijn voor de overheid. En gevolgen 
voor hoe de witteboordenoverheid op de wereld reageert. “Deze nieuwe overheid dreigt het exclusieve 
instrument van de hogere middenklasse te worden”, schreef hij. 
Terwijl de overheid er juist ook voor groepen zou moeten zijn die kwetsbaarder zijn en voor de mensen 
die achterblijven, zou de overheid niet langer hun partner zijn, maar de vijand, een dwarsligger achter het 
loket, een bange controleur, de vertegenwoordiger van een ander soort mensen. Profetische woorden 
van Schoo.
De witteboordenoverheid werkt voor mensen die zich net zo makkelijk in Den Haag aanpassen als in 
Brussel, New York of Shanghai. Maar niet voor mensen die zich alleen thuis voelen in Lattrop-Breklenkamp 
in Twente, Sluis in Zeeland, Kanaleneiland in Utrecht of de Rivierenwijk in Deventer. De overheid is de 
aansluiting met deze mensen verloren. Terwijl zij vaak de overheid het meeste nodig hebben. 
Bij de witteboordenoverheid is een nieuwe generatie geleerd om uit te gaan van gemiddelden en modellen.  
En deze mensen gaan dan ook werken met gemiddelden en modellen. En omdat iedereen het doet, blijft 
het zo. De focus op gemiddelden heeft ook heel lang de toenemende verschillen tussen groepen mensen 
in ons land verbloemd. Jarenlang scoorde Nederland best goed (gemiddeld) op bijvoorbeeld koopkracht, 
onderwijs en zoiets als geluk of tevredenheid en vertrouwen. Intussen werden echter de verschillen achter  
het gemiddelde groter. Eerst scoorden veel mensen bijvoorbeeld rond een 7,8 op geluk (schaal van tien). 
Later bleek dat steeds meer mensen een 5 of 6 scoren en meer mensen een 8. Samenhangend vaak met 
opleidingsniveau, gezondheid en bijvoorbeeld woonomgeving. Zo bleven de gemiddelden in lijstjes hoog, 
maar nam de polarisatie toe. De laatste paar jaar kun je er niet meer omheen dat de gemiddelden te weinig  
zeggen over heel veel mensen. Want geen mens is gemiddeld en dus voel je je niet serieus genomen als 
politici en opeenvolgende kabinetten blijven zeggen dat we “gemiddeld zo goed scoren”.
Maar dit hoeft niet allemaal zo te blijven. Verandering is niet een kwestie van kunnen. Het is een kwestie 
van willen. Het kan WEL.
EEN VOLKSHUIS VOOR NEDERLAND 
Die verandering moet breed worden opgepakt en uitgedragen de komende jaren. Nederland zit in een 
samenlevingscrisis, een diepe vertrouwenscrisis tussen burger en overheid. Wie dat nu nog niet ziet, is een 
samenlevingsontkenner. Nederland is toe aan haar tweede naoorlogse wederopbouw. Het uitgangspunt 
daarbij is, zoals de Nationale Ombudsman ook zegt: “De overheid is er voor burgers en niet andersom.” 9
VISIE EN VERKIEZINGSPROGRAMMA 2023-2027Nederland moet daarom een Noaberstaat worden, een Mienskipsteat (Fries voor Gemeenschapsstaat). 
Een overheid als een betrokken buurman, of buurvrouw, waar je op kunt rekenen, maar die OOK gepaste 
afstand bewaard tot het persoonlijke erf. 
Een ‘Noaberstaat’, geleid door mensen met visie, praktijkervaring en integriteit, waar de overheid zich niet 
blindstaart op de waan van de dag, maar oog heeft voor wat écht belangrijk is. Een overheid met visie: 
“Wat willen we nou eigenlijk met Nederland? Hoe willen we dat Nederland er - laten we zeggen - in 2050 
uitziet? Wie heeft welke ruimte nodig en wat is daar sociaal, maatschappelijk, economisch en ecologisch 
voor nodig?
Een visie op de basis van ons leven. Gezond voedsel, gezonde lucht, schoon water. Huizen waarin geleefd 
kan worden. Banen die bestaanszekerheid geven. Een inkomen. Gezondheidszorg die toegankelijk is. Zorg 
voor onze ouderen. Toekomst voor onze jeugd. Maar ook de bus die gewoon stopt in de straat of de straat 
verderop. Het zwembad dat open kan blijven, de pinautomaat op de hoek, de jaarlijkse straatbarbecue, 
het dorpsfeest, en het terras in de stad of in het dorp. Een visie op niet alleen welVAART, maar OOK op 
welZIJN.
In Zweden noemen ze dit met trots hun ‘Folkhemmet’: een samenleving die functioneert als een grote 
familie. Waar je niet voor elkaar hebt gekozen, maar het wel met elkaar moet doen. Waar iedereen bijdraagt, 
maar waar iedereen ook naar elkaar omkijkt. Dat is het Nederland waar we naartoe moeten; een Volkshuis. 
Met ruimte voor ieders mening, voor ieders geluid, voor ieders verhaal, voor ieders bestaan. Met ruimte 
voor discussies en meningsverschillen. Ja, ook ruimte voor ruzie. En een Nederland zonder cancel cultuur. 
DE OVERHEID ALS MAAKBAARHEID PROJECT
Door mensen te degraderen tot cijfertjes en statistieken en een overheid die zich verschanst heeft in silo’s 
vol met juristen, economen en bestuurskundigen is de Nederlandse samenleving de laatste decennia er 
meer een van individuen en polarisatie geworden. Polarisatie wordt OOK door politici aangejaagd. Dit 
gebeurt door mensen met een - voor hen - minder welgevallige mening, weg te zetten als dom, domrechts, 
wappies of proteststemmers. Politici noemen dagelijkse zorgen en vragen “verjaardagspraat”, of “borrel-
praat”, of “Ach, het zijn allemaal onderbuikgevoelens”. Een bij veel Nederlanders populair programma als 
Vandaag Inside, dat seizoen op seizoen al jaren de hoogste kijkcijfers haalt, wordt neergezet als voetbal-
kantine-tv. Alsof het allemaal pruttel-tv is voor lallend volk dat nergens verstand van heeft.
Dagelijkse zorgen, maar ook dagelijkse grappen weghonen als kroegpraat, borrelpraat en verjaardagspraat. 
Dat is verschrikkelijk. Verschrikkelijk. Het dedain wat daarmee wordt uitgestort over gewone mensen, met 
gewone levens, gewone banen, gewone verlangens en behoeftes, gewone families, gewone humor is ronduit  
stuitend. Jouw mening nemen we niet serieus. Jouw grap is fout. 
En het ergste is, de politici die dit doen, hebben het zelf niet eens door. Op verjaardagen, bij borrels en in 
de sportkantine, worden namelijk JUIST de zaken des levens, de dagelijkse zorgen en wensen besproken. 
DAT is de plek waar het leven op tafel wordt gegooid. En onderbuikgevoelens zijn OOK gevoelens. Wij 
hebben juist als taak dit serieus te nemen en mensen gezien en gehoord laten voelen. En natuurlijk hoef je  10
VISIE EN VERKIEZINGSPROGRAMMA 2023-2027het niet met elkaar eens te zijn. Maar mensen zien en horen, leidt juist tot gesprekken en respect voor 
elkaars mening. En dan hoef je mensen niet, onderuit te schoffelen, NEER TE HALEN, omdat zij toevallig 
niet de welgevallige mening hebben, die jij hebt.
Zelfs verkiezingsprogramma’s gaan niet meer over de ziel van een partij en welke visie zij hebben voor 
Nederland, maar over nauwe financiële keuzes, die je als een computerspel bij het CPB aanlevert, zodat 
je “mee mag doen”. In spreadsheets wordt dan berekend wat je plannen ons gaan kosten. Maar niet,  
wat levert het ons als samenleving en gemeenschap op. Een verkokerde blik in plaats van een brede blik. 
Niet alleen welVAART, OOK welZIJN.
Werk, inkomen, wonen, onderwijs, gezondheid, welzijn, sociale cohesie en leefomgeving doen er allemaal 
GELIJKTIJDIG toe. In de nieuwe Kamerperiode moet dit allemaal veel nadrukkelijker op elkaar betrokken 
worden. Er moeten natuurlijk altijd keuzes gemaakt worden (en veelal uitruilen; niet alles kan tegelijk) 
maar de politiek moet de komende jaren steeds ALLE belangen (economisch, sociaal, ecologisch, maat-
schappelijk) op tafel leggen en wegen. Dit heeft ook gevolgen voor hoe we aankijken tegen de Rijksbe-
groting, en de inrichting van het Kamerwerk. Bouwen en wonen is een sociale opgave. Nadenken over ons  
platteland en de landbouw is ook een sociaal vraagstuk en gaat niet alleen over stikstof of geld. Het gaat 
om de integrale, brede afweging, anders kom je niet goed uit en neem je mensen niet serieus. Maar het is 
dus ook een institutionele opgave. Hoe richten we onze besluitvorming (en het Kamerwerk; ministeries; 
kabinetsposten) in en hoe willen we de werkwijze veranderen (ook als de wetgeving dat nu belemmert).
De overheid moet stoppen met een groot bedrijf te zijn, waar de menselijke maat, misschien niet eens 
doelbewust, naar de tweede plaats is gegaan, en waar alles draait om geld en efficiency. Een overheid die 
compleet lijkt doorgeschoten in de drang om een volmaakt product neer te zetten waarbij de eindgebruiker  
(wij) steeds meer inbreuk voelen in onze individuele vrijheden.
Mensen zijn overgelaten aan concurrentie en marktwerking op plekken en omgevingen in de samenleving 
waarin dat juist niet moet. Dit terwijl tegelijkertijd de kleinste handelingen door werkgevers, werknemers 
en individuele burgers tot zeven cijfers achter de komma verantwoord moeten worden. 
Allemaal controledwang, toezichthouders mentaliteit en scepticisme richting onze eigen burgers. Terwijl 
de overheid er is voor burgers en niet andersom! En los van het feit dat dit allemaal onnodig veel geld 
kost, heeft de vinkjes cultuur die de overheid heeft gecreëerd, gevolgen in alle lagen van de bevolking. 
Docenten hebben steeds minder tijd voor leerlingen. Verpleegkundigen hebben steeds minder persoonlijke 
tijd voor hun patiënten. Ondernemers zijn drukker met administratie en controles dan met de praktijk. 
Boeren zijn boekhouders geworden, agenten zitten meer achter hun bureau dan dat zij op straat kunnen 
zijn. Huisartsen hebben geen tijd meer voor hun patiënten. En al die nodeloze bureaucratie kost miljarden. 
Miljarden die wij zouden kunnen stoppen in zorg, onderwijs en politie bijvoorbeeld. 
Miljarden verspild omdat de overheid ons wantrouwt in plaats van vertrouwt. Omdat de overheid ons ziet 
als fraudeurs, zeurpieten en mensen die “er toch geen verstand van hebben”. Een overheid die beleid 
maakt op basis van wantrouwen in plaats van op vertrouwen. En daardoor mensen in de ellende stort, 
tegen muren aan laat lopen en in de knel laat zitten. Kijk naar het toeslagen schandaal, de aardbevingsschade, 
de watersnoodramp in Zuid-Nederland en de huidige stand van de jeugdzorg, om maar wat te noemen.11
VISIE EN VERKIEZINGSPROGRAMMA 2023-2027“Loop mee met de zwakkeren, dan weet je zeker dat niemand achter blijft.” En nee, je kunt niet bijna 18 
miljoen mensen allemaal even tevreden houden, dat is duidelijk. Maar het moet WEL het uitgangspunt 
zijn. Als we dat nou eens proberen, dan komen we al een heel eind. 
En wie zijn die zwakkeren dan? Mensen met minder inkomen of geld, mensen met minder sociale contacten,  
mensen die minder geschoold zijn, mensen die in een minder leefbare omgeving opgroeien of wonen, 
mensen met een kwetsbare gezondheid. Iedereen die op al deze economische, sociale, persoonlijke en 
culturele hulpbronnen laag scoort ervaart minder weerbaarheid en meer kwetsbaarheid.
TWEEDELING
In de covid-periode is de polarisatie en de tweedeling in de samenleving allemaal nog eens verergerd. 
Mensen die niet wilden of konden worden gevaccineerd, werden weggezet als wappies en gekkies.  
Demissionair voormalig minister van VWS Hugo de Jonge noemde het een “epidemie van de ongevacci-
neerden” en nam deze woorden nooit terug. Door de vaccinatiedrang, lockdowns, de QR-code en de 
gelukkig nooit ingevoerde, maar wel vergevorderde 2G, zijn mensen en families tegen elkaar opgezet. 
Zijn families uit elkaar gevallen. Hebben kinderen en kleinkinderen hun ouders en grootouders lange tijd 
niet kunnen zien en in veel gevallen zelfs geen afscheid mogen nemen op het sterfbed. Mensen werden 
geweigerd in cafés, in bioscopen en theaters. 
Tegen kinderen werd gezegd dat ze beter niet naar opa of oma konden gaan, omdat als zij ze zouden 
besmetten, opa of oma misschien wel ziek kon worden en doodgaan. Tegen kinderen! Unicef schreef ons 
als politiek een brief met het pleidooi om te stoppen dit op de schouders van kinderen te leggen. En we 
vergeten nooit de man die ons mailde hoe kapot hij was omdat hij uit het kerkkoor was gezet omdat hij 
niet gevaccineerd was. 58 jaar was hij lid geweest van dit koor. 58 jaar! Zijn hele leven lag daar. Zijn vrienden  
waren daar. Weggestuurd. Of de mail van de mevrouw die door haar familie werd verboden om afscheid 
te nemen van haar stervende vader, omdat ze niet was gevaccineerd.
WIJ hebben mensen dit aangedaan. We hopen dan ook vurig dat de parlementaire enquêtecommissie, 
nadat de nieuwe Tweede Kamer is geïnstalleerd, alsnog wordt geformeerd en zijn werk gaat doen. Nee, 
niet alles ging fout. Er gingen ook dingen goed. Het is daarom tijd dat wat goed ging EN fout ging op 
tafel komt. Op een democratische wijze. 
Alle trends die we hebben genoemd, hebben ons als samenleving ingrijpend veranderd. Als we niet oppassen,  
raken mensen verder in zichzelf gekeerd. Raken ze nog meer sociale samenhang kwijt. Gaan mensen verder 
vereenzamen, vinden ze nog moeilijker aansluiting met elkaar, en komt onze gemeenschapszin verder onder  
druk te staan. En als we minder gemeenschappelijk hebben, worden we het ook minder snel eens over welke  
problemen we nou willen oplossen. Dit is de individualisering van onze samenleving die we moeten stoppen. 
Wij zijn de eerste om toe te geven dat hier soms een tegenstelling in lijkt te zitten. Het is zowel een  
probleem dat de overheid zich terugtrekt, maar het is ook een probleem dat diezelfde administratieve 
staat zich overal mee lijkt te bemoeien. Dit laat zich verklaren door het eerdere punt wat over de witte-
boordenoverheid werd gemaakt. De overheid, en daarmee haar prioriteiten, is in toenemende mate een 12
VISIE EN VERKIEZINGSPROGRAMMA 2023-2027maakbaarheids project van theoretisch opgeleiden geworden. Mensen die het geluk hebben nooit de 
consequenties van falend maakbaarheidsbeleid te zullen voelen. Wie het wel raakt zijn de mensen die in 
gemeenschappelijkheid en in vrijheid een simpel, maar waardig, bestaan nastreven. De ‘kleine luyden’ van 
Abraham Kuyper. Hun noden zijn niet gediend bij een over gretige overheid, maar juist een overheid die 
haar kerntaken en haar functie als vangnet goed op orde heeft. 
DE STAAT VAN DE SAMENLEVING
En terwijl de samenleving individualiseert, is er tegelijkertijd behoefte aan erkenning en waardering. Wij 
mensen blijven namelijk diep in ons bestaan sociale dieren. We hebben het simpelweg nodig! Daardoor zie 
je in de lagen van de samenleving waar individualisering het meeste voorkomt, dat er meer behoefte 
ontstaat voor aansluiting bij sociale groepen, subculturen. Mensen willen opvulling van de leegte die  
individualisering achterlaat. Deze groepen, subculturen en gemeenschappen hebben echter vaak ook 
hun eigen verzameling aan normen, waarden, tradities en symbolen ontwikkeld. Het lijkt dan ook dat ze 
met elkaar bestaan, maar eigenlijk bestaan ze los van elkaar, met weinig onderlinge cohesie. 
Dit, gepaard met steeds slimmere algoritmes die ons vooral voeden met informatie die we willen zien, 
maakt dat er echokamers ontstaan waarin we alsmaar overtuigd blijven worden van ons eigen gelijk en 
omringd zijn door mensen die er precies zo over denken.
En ons gelijk zijn we steeds harder en steeds scherper gaan verdedigen. Nu is daar op zich niets mis mee. 
Een van de kenmerken van een open en democratische samenleving is juist dat allerlei standpunten op 
het scherp van de snede bediscussieerd moeten kunnen worden. Dit komt namelijk voort uit een absolute  
vrijheid van het spreken. Maar bij die vrijheid hoort ook een verantwoordelijkheid. Het feit dat je alles kan 
zeggen betekent niet dat je alles daarom ook moet zeggen. 
En daar gaat het nu vaak mis. We zijn namelijk een brug over gegaan waarin dit soort maatschappelijke 
gesprekken niet meer vanuit een positie van wederzijds respect plaatsvinden maar - opnieuw - juist vanuit  
wantrouwen. Wantrouwen voor de ander, wantrouwen voor ‘’de groep’’ waar hij of zij bij hoort en wan-
trouwen voor de daadwerkelijke beweegredenen. 
We spreken wel, maar praten niet. We horen wel, maar luisteren niet. Iets kan niet meer goed zijn als het niet 
in MIJN wereldbeeld past of door gelijkgestemden wordt verkondigd. In de Tweede Kamer, de plek waar 
JUIST een open gesprek gevoerd MOET worden, gebeurt dit aan de lopende band. 
Jij wilt geen gewelddadige pushbacks van vluchtelingen?  
Oh, dus jij wilt een tsunami van Afrikaanse gelukszoekers in Nederland! 
Jij wilt een ander stikstofbeleid? Oh dus jij bent TEGEN de natuur!
Jij hebt vraagtekens bij windmolens op zee en zonnepanelen op landbouwgrond?  
Oh, dus jij vindt dat onze kinderen en kleinkinderen mogen verzuipen als de zeespiegel stijgt!
Maar ook; Dus jij bent kritisch op boeren? Dan mag je NOOIT meer eten.13
VISIE EN VERKIEZINGSPROGRAMMA 2023-2027Deze manier van polariseren, zaait haat, agressie en vijandigheid in de samenleving. Dit smoort het maat-
schappelijk debat in de kiem. Dit zorgt voor een grimmige, onveilige omgeving. Dit weerhoudt mensen 
om actief deel te nemen aan het maatschappelijk debat. Deze polarisatie vindt overal plaats. Niet alleen 
thuis, maar ook in debatcentra, hogescholen, universiteiten, talkshows en digitaal. En wij als volksvertegen-
woordiging pakken onze rol niet. 
De polarisatie laat al zien - en dit zal verergeren - dat we maar onze mond gaan houden. De dialoog niet 
meer met elkaar aangaan, maar deze juist zullen vermijden. En als we hem wel aangaan is het niet om een 
goed gesprek te hebben, maar vooral de ander zijn of haar ongelijk te bevestigen om de eigen echokamer 
in stand te houden. We horen wat er gezegd wordt om snel en venijnig te reageren, maar we luisteren 
niet. We spreken om ons gelijk te bewijzen, maar praten niet. Stemmen verstommen en zo sterft een  
democratie, als we niet uitkijken. Een wijs man in Den Haag sprak vorig jaar deze zorg tegen me uit.  
“De democratie KAN kapot.”
En de democratie sterft niet met een revolutie, maar met gesprekken die stilvallen. Omdat we het niet 
meer willen of durven aan te gaan. Omdat het stille midden de publieke zenders uitzet, de krant definitief 
dichtslaat, geen comments meer leest online of besluit het maar niet meer over politiek te hebben. De 
stilte die het achterlaat, zal razendsnel worden ingevuld door de extremen aan de flanken. Je moet ergens  
voor of tegen zijn en ben je niet voor, dan ben je tegen. Ben je niet met mij, dan ben je tegen mij. Mensen 
worden zo met de rug tegen de muur gezet, terwijl de meeste mensen heel goed nuances kunnen aan-
brengen en snappen dat er bij elk vraagstuk voors en tegens zijn. En precies deze groep krijgt dan geen 
stem meer. En dat is ontwrichtend voor onze democratie. Want juist deze groep is de verbinding tussen 
de flanken en verdient een duidelijke politieke vertegenwoordiging. En wij zijn ook eerlijk: wij weten het 
ook niet altijd en kunnen ook niet alles. Maar we willen het wel weten en we willen het wel kunnen en elke 
dag is voor ons een leerproces.
Iedereen, ook wij, hebben hier een rol in. Wij zijn met zijn allen de hoeders van het vrije en open gesprek. 
De overheid kan dit niet alleen en wij mogen niet verwachten dat dit opgelost gaat worden louter en alleen 
vanuit Den Haag. WIJ moeten het gesprek gaande houden, en ervoor zorgen dat IEDEREEN mee kan 
doen met dit gesprek! Dat is het enige middel tegen echokamers en tegen polarisatie. Een echt gesprek 
waarin oprecht naar elkaar geluisterd wordt. 
VAN VERTICALE NAAR HORIZONTALE ZUILEN
Subculturen zijn overigens niet altijd slecht geweest voor de Nederlandse samenleving. Ons huidige politieke  
bestel is eigenlijk gebouwd op een akkoord tussen voormalige subculturen; de zuilen politiek. Dat werkte 
vroeger goed. Het waren verticale gemeenschappen die verschillende economische klassen verenigde. 
De katholieken, protestanten, liberalen en socialisten. Binnen een zuil keken mensen naar elkaar om. Mensen 
met een hoger inkomen en meer macht kwamen op voor de lagere economische klassen binnen hun eigen 
verticale zuil. Hierdoor werden de problemen van iedere laag goed vertegenwoordigd. Hierdoor kon de 
theoretisch opgeleide top van de Partij van de Arbeid de belangen van hun arbeiders achterban goed 
verdedigen. Dit maakte gigantische groepen mensen die nooit toegang hadden tot politieke invloed ineens 
onderdeel en actief aandeelhouder van Nederland, haar maatschappelijk middenveld en haar overheid, 
en zij konden een bijdrage leveren aan het Nederlandse verhaal. 14
VISIE EN VERKIEZINGSPROGRAMMA 2023-2027Maar tegenwoordig zijn zuilen horizontaal geworden. Of liever gezegd, het zijn meerdere bubbels geworden.  
In deze bubbels zitten mensen bij elkaar in een zuil met eigen partijen, eigen vakantieoorden, eigen sport-
clubs, eigen onderwijsinstellingen, eigen economische posities en eigen media. Contact met mensen uit 
andere lagen van de bevolking is minimaal. De rijken zitten bij de rijken, de armen zitten bij de armen,  
de middenklasse zit bij de middenklasse, de praktisch opgeleiden zitten bij de praktisch opgeleiden,  
de universitair en theoretische opgeleiden zitten bij de universitair en theoretisch opgeleiden. Is dit een 
probleem? Ja, bijvoorbeeld bij universitair opgeleiden met hogere inkomens in een eigen bubble is dit 
problematisch. Zij vormen namelijk de laag die ook vaak politici, beleidsmakers en bestuurders levert. 
Vroeger kon je erop vertrouwen dat de elite van jouw zuil ook jouw belang behartigde. Dat gevoel zijn 
mensen kwijt, want die elite is zijn eigen bubbel geworden.
Een gewone boomer-vrouw van dik in de vijftig met overgewicht en met alleen een HAVO-opleiding die 
woont in een rijtjeshuis in Deventer en Kamerlid is, wordt door die bubbel als een rariteit gezien. Die 
wordt door mensen in deze bubble ook weleens smalend Ma Flodder genoemd. Of juffrouw Jannie. 
HALSSTARRIGE GEMEENSCHAPSZIN
Ondanks de individualisering en de maatschappelijke vervreemding van het openbaar bestuur zijn er 
zeker nog stevige gemeenschappen met een sterke identiteit en sociale cohesie te vinden in ons land. 
Kijk naar een regio als de Achterhoek of Twente, waar mensen zichzelf ‘Achterhoeker’ of ‘Tukker’ noemen. 
De Zaanstreek, waar mensen zich Zaankanter noemen. Den Helder, waar mensen zich Jutters noemen. Of 
de eilanden, waar mensen zich eilander noemen. Daar voelen mensen zich verbonden in hun culturele 
identiteit. Het is die verbinding die je terugziet in de rijke tradities van Poasboakes (paasvuren) in Salland 
en Twente, het carbid-schieten in Noordoost Nederland, de dorpskermissen, het carnaval in Brabant en 
Limburg, het eiergooien in Tollebeek, het Kallemooifeest op Schiermonnikoog, de Poaskeerls in Ootmarsum,  
of de trekkerslep in Hooghalen. 
De oorzaak én het gevolg hiervan is dat mensen elkaar kennen, elkaar begrijpen, elkaar wat gunnen, elkaar 
in hun waarde laten en naar elkaar omkijken. Het faciliteren en in stand houden van dergelijke culturele 
tradities helpt dan ook mee aan de versterking van de sociale cohesie en noaberschap in onze regio’s en 
streken. Dit is van groot belang omdat juist daar waar mensen zich verbonden voelen, de effectiviteit van 
de democratie het sterkst is en de maatschappelijk vraagstukken het best opgelost worden. Het is juist 
die vertrouwde omgeving die mensen missen. Of bang zijn te verliezen in de wereld van het doorgeslagen 
ego en de getallenreeksen van het spreadsheetbeleid. Kijkende naar de ontwikkelingen in de regio zijn 
die zorgen zeker legitiem. 
DE OPENBARING VAN DE REGIO 
Het rapport ‘Elke regio telt!’ is een uitgebreide en goed onderbouwde uitwerking van ontwikkelingen die 
mensen in die regio’s al heel lang zien gebeuren: de verschraling van voorzieningen, dus de pinautomaat 
die verdwijnt, de dorps- of wijkagent die is verdwenen, de bus die niet meer rijdt, de dorpsschool die moet  
sluiten en/of het zwembad dat dicht moet. Het is allemaal een beleidsfocus op grootstedelijke gebieden, 15
VISIE EN VERKIEZINGSPROGRAMMA 2023-2027te kortdurende en kleinschalige Rijks Ondersteuningsprogramma’s voor regio’s en onvoldoende oog hebben  
gehad voor de uitdagingen in regio’s. Voor Den Haag leek het rapport een openbaring, voor miljoenen 
mensen in Nederland stond er weinig nieuws in. 
De leefbaarheid van een gebied is voor een groot gedeelte afhankelijk van de mate waarin mensen in hun 
behoeften kunnen worden voorzien. Helaas zijn er steeds meer gebieden in ons land waar de aanwezigheid 
van basisvoorzieningen niet vanzelfsprekend meer is. Dit komt door een neerwaartse spiraal als gevolg van  
een overheid die uit de dorpen en kernen vertrekt omdat de instandhouding van dergelijke voorzieningen 
drukt op de overheidsuitgaven. 
Welvaart versus welzijn…
Maar geld kan en mag niet áltijd een reden zijn om ergens op te bezuinigen. Het getuigt juíst van noaber-
statelijkheid als een overheid zorgdraagt voor de leefbaarheid van haar regio’s. Of haar inwoners de 
ruimte geeft om de aanwezigheid van voorzieningen zelf te organiseren. Zoals op het platteland ook 
soms gebeurt. Kijk naar het Kulturhus in Hoge Hexel, Twente. Daar hebben tal van verenigingen onderdak. 
De financiering van het Kulturhus wordt door de verenigingen zelf opgebracht. Zo wordt daar bijvoorbeeld 
elk jaar een trekker-, vrachtwagens-, auto- en motorcross gehouden: Hexel on Wheels. Voor de groene lobby  
een nachtmerrie misschien, al die ronkende motoren op fossiele brandstof wat zo snel mogelijk verboden 
moet worden, maar voor het dorp is het, behalve een sociaal samenzijn met de opa’s, oma’s, vaders, moeders,  
kinderen en de jeugd onderling, brandstof voor het Kulturhus. De opbrengst uit de toegangsbewijzen, 
vloeit immers rechtstreeks terug in de kas van het dorpshuus en verenigingen kunnen daardoor blijven 
bestaan. En zo draagt niet alleen Hexel on Wheels, maar elke vereniging bij aan behoud van de sociale 
binding in het dorp. Boeren en burgers samen.
En vergeet ook niet de rol van boeren en bedrijfsleven, vaak familiebedrijven, in sociaal-culturele evene-
menten in de regio’s. Vaak leveren ze vrijwilligers, ondersteunen ze lokale feesten en sportevenementen 
of stellen ze - in het geval van boeren - hun weiland ter beschikking voor een feest en helpen ze mee met 
het opbouwen van het feestterrein. 
De regio’s, ook de ‘zwakke’ regio’s moeten worden versterkt, ook met betaalbare woningen, om ook de 
winkelier, de bouwvakker, de arbeider, de schooljuf of -meester, de verpleegkundige, de brandweerman 
en de automonteur in de regio’s te houden. 
Mensen vragen niet veel van de overheid. Wij vragen veel van hen. Mensen willen gewoon hun geld kunnen  
pinnen, hun kind naar school kunnen brengen, hun brief op de post kunnen doen, met het OV of de auto naar  
hun werk kunnen, indien nodig naar de huisarts en zo af en toe een duik in het publieke zwembad kunnen 
nemen. Helemaal geen vreemde eisen, toch? In veel gevallen zijn voorzieningen niet alleen praktisch, 
maar ook noodzakelijk. Hoe valt het uit te leggen dat een huisartsenpraktijk in een dorp als Petten verdwijnt?  
Inwoners (waaronder ouderen) die zijn overgeleverd aan het openbaar vervoer zijn langer dan anderhalf 
uur onderweg naar de nieuwe locatie. Dit is slechts één van de honderden voorbeelden dat voorzieningen 
nog steeds verdwijnen uit het platteland.16
VISIE EN VERKIEZINGSPROGRAMMA 2023-2027De beleidsfocus op grootstedelijke gebieden speelt deze voorzieningen ongelijkheid onbedoeld in de 
hand. Het idee om de volgens beleidsmakers ‘sterke’ regio’s sterker te maken zorgt ervoor dat de regio’s 
die men als ‘zwak’ bestempelt, alleen maar verder achter komen te staan. Grote investeringen in ruimtelijke  
én sociale economie worden al jaren vooral gedaan in de Randstad en veel te weinig in andere regio’s. Er 
is institutioneel urbanisme in onze overheid en in haar beleid geslopen. Het nationale beleid zou veel 
meer gericht moeten zijn om van álle regio’s in ons land, ongeacht hun directe getalsmatige economische 
impact, succes regio’s te maken.
Hiervoor is een herstructurering van de te kortdurende en kleinschalige Rijks Ondersteuningsprogramma’s 
voor regio’s noodzakelijk. Het feit dat er ‘Regio Deals’ zijn die enigszins in de financiële behoefte van regio’s 
voorzien, is an sich goed. Maar de wijze waarop deze financiering tot stand komt is op zijn zachtst gezegd 
problematisch te noemen. Er is één centrale pot geld waar regio’s met elkaar moeten concurreren om er iets  
uit te krijgen zodat ze hun omgeving leefbaar kunnen houden. Dergelijke financiering zou juist structureel 
moeten zijn en beschikbaar moeten zijn voor alle regio’s. We moeten juist niet CONCURRENTIE tussen 
regio’s, maar SAMENWERKING met regio’s moeten stimuleren.
Er is onvoldoende oog voor de uitdagingen in en verschillen tussen regio’s. Zeeuws-Vlaanderen is anders 
dan de Veenkoloniën en het Friese Wommels is anders dan Parkstad Limburg. Elke regio kent zijn eigen 
identiteit, zijn eigen vraagstukken én eigen kansen. We moeten ons niet laten verleiden door de vermeende  
efficiëntie van one-size-fits-all beleid, ofwel 1 maat past iedereen-beleid, maar de regionale diversiteit in 
ons land erkennen en waarderen. Al deze ontwikkelingen schaden de kwaliteit van leven in grote delen 
van ons land, vergroten de kansen  ongelijkheid en verkleinen de saamhorigheid. Het is funest voor het 
vertrouwen in de politiek en het openbaar bestuur en ook dit schaadt daarmee onze democratie. 
Het bestuurlijk bestel zoals we dat al sinds 1848 hebben is broodnodig aan vernieuwing toe. Het niveau 
waarop wij besturen, correspondeert niet met het niveau waarop mensen zich met elkaar verbonden 
voelen, het niveau waarop mensen werken en handelen en het niveau waarop mensen naar elkaar omkijken. 
Dát niveau is namelijk het regionale niveau. Soms sluit dat aan op een provincie, maar soms ook niet. Kijk 
bijvoorbeeld naar het Groene Hart, een regio met 720.000 mensen verbonden door economie en cultuur, 
maar door provinciale grenzen electoraal in drieën gesplitst en bestuurlijk onderworpen aan de wil van 
omliggende grote steden. Gemeenten spelen daarop in door in regionaal verband met elkaar op te trekken, 
maar ondertussen blijft de nationale politiek in haar eigen bubbel hangen.
Er is een grote roep voor meer inclusiviteit in het openbaar bestuur, die goed is voor de kwaliteit van onze 
democratie. Maar de inclusiviteit discussies gaan zelden over de inclusie van de fabrieksarbeider, de politie-
agent, de verpleegkundige, de kapper en de boer of boerin. Het gevolg daarvan is dat de overheid zich 
vervreemdt van de maatschappij die ze poogt te besturen. Denk hierbij nogmaals even aan de Aardbevings-
schade of de overstromingen in Zuid-Nederland. Verzekeraars en consultants worden door de weinig 
invoelende overheid ertussen gezet. Ik herinner mij een interactie tussen een gedupeerde en de verzekeraar;
Verzekeraar: “Is uw huis overstroomd door de regen of het water?” 
Gedupeerde: “Het komt door de regen.”
Verzekeraar: “Sorry, maar dan keren we niet uit. Het moet door het water komen.”
Gedupeerde: “Maar het water kwam door de regen.”
Verzekeraar: “U zei dat het door de regen kwam. Computer says no.”17
VISIE EN VERKIEZINGSPROGRAMMA 2023-2027Denk aan het toeslagen schandaal, de stikstof crisis, de tol van de Zeeuwse Westerscheldetunnel, de bereik -
baarheid van zorg op de Waddeneilanden of het drama rond kanaal Almelo-De Haandrik in Twente.  
In dossiers als deze is het perspectief van de arbeider, de boer, de burger én de regio onvoldoende mee-
gewogen. Het gevolg hiervan is een toename van de al toenemende polarisatie in ons land, waarin ver-
schillende maatschappelijke groepen met elkaar in botsing komen en het vertrouwen in de politiek en ons 
democratisch bestel verder daalt.
De democratie KAN kapot…
Ons land heeft veel inwoners met verschillende identiteiten en belangen, maar weinig fysieke ruimte om 
iedereen volledig zijn zin te kunnen geven. De verbinding zoals we die op regionale schaal zien, moeten 
we op landelijk niveau borgen om samen de uitdagingen van vandaag en de toekomst aan te kunnen 
gaan. Dát is de verbinding tussen ‘Boer’ en ‘Burger’ waar wij voor staan. Het is de diversiteit in ons land, 
de verschillen tussen de periferie en het centrum, het platteland en de stad, die erkend moeten worden. 
Niet alleen omdat wij iedereen in hun waarde willen laten, maar ook omdat de verschillende inzichten van 
verschillende mensen ook van meerwaarde zijn om een vraagstuk te bekijken en op te lossen. De overheid  
zou veel meer uit moeten gaan van sociale impact, in plaats van efficiëntie. Veel meer van wat iets oplevert,  
in plaats van wat iets kost. Zolang veranderingen in de landbouw worden uitgedrukt in stikstof, koeien en 
geld, slaan we de plank mis. Wat is, behalve de ecologische impact, de sociale en maatschappelijke impact 
van de landbouw transitie? Daar zou het over moeten gaan.
DE WEDEROPBOUW VAN NEDERLAND
Kan BBB dit alles dan zomaar even oplossen? Nee, zo maakbaar is de wereld helaas niet. Was het maar 
zo’n feest. En helaas hebben wij geen toverstaf. Onze weg naar een overheid, die alle regio’s en alle lagen 
van de bevolking weer deelgenoot maakt van Nederland, gaat in kleine stapjes over vele jaren. Maar 
DAAROM zijn wij wel in de Kamer gekomen. Om DEELGENOOT te worden en te zijn van de oplossing. Wij 
willen dan ook graag verantwoordelijkheid nemen in een nieuw Kabinet.
We moeten Nederland weer besturen als een land met ambitie en visie. Nederland is geen pindakaas-
fabriek waarin je met spreadsheet management tot winst kan komen. 
Toen dit land na de Watersnoodramp van 1953 begon te bouwen aan de Deltawerken was dat niet niks. 
De kosten aan mankracht en geld waren immens. Maar iedereen wist dat het nodig was. “Kop dr veur! 
Anpakk‘n!”, was het motto.
Het heeft Nederland veiliger en welvarender gemaakt. En het kon bovenal rekenen op brede steun in de 
samenleving. Of denk aan de wederopbouw van ons land na de vernietiging van de Tweede Wereldoorlog.  
Ons land lag in puin maar we hadden allemaal een duidelijk doel voor ogen: een bruisend land met her-
stelde dorpen en steden, moderne woningen voor iedereen en een land waarin iedereen deelgenoot was 
en waar niemand achter zou blijven. Iedereen voelde dit tot in het diepst van zijn en haar persoon. Het 
was een verhaal waarin iedereen een rol had en ook bereid was die rol te vervullen. Niet alleen vanuit eigen 
belang, maar ook voor de ander.18
VISIE EN VERKIEZINGSPROGRAMMA 2023-2027Nu kijken we in Nederland niet meer naar de toekomst voorbij de volgende kabinetsval. Iedere keer komt 
er ‘’een nieuw verhaal’’ in plaats van dat er eens een doorlopend verhaal komt. Zoals Arendo Joustra terecht 
schreef. ‘Kamerleden moeten niet denken dat ‘nieuw beleid‘ iets oplost, zorg eerst maar eens voor goede 
uitvoering van het bestaande beleid‘. Of in de samengevatte woorden van Groen van Prinsterer, een van de 
grondleggers van onze hedendaagse politiek; ‘Regeren is iets anders dan administreren.’ Waar we nog aan 
toe willen voegen: niet alleen de overheid is verantwoordelijk voor goede uitvoering van bestaand beleid, 
ook instellingen en bedrijven moeten daarin deelnemen. 
Om gemeenschappen in Nederland te laten bloeien is ambitie op vier vlakken nodig;
1. Nederland geeft alle inwoners via goede bereikbaarheid voor iedereen,  
toegang tot de essentiële voorzieningen.
2. We geven ruimte aan en koesteren onze maakindustrie, familiebedrijven en ondernemers. 
3. We omarmen de strategische en maatschappelijke waarde van onze hoogwaardige  
en betaalbare voedselproductie.
4. We zorgen voor verantwoordelijk, bescheiden, integer en empathisch leiderschap.
We snoeren dit niet dicht met wet- en regelgeving, maar houden ruimte en lucht voor mensen en bedrijven 
om het goede te doen
1. TOEGANG VOOR IEDEREEN
Een belangrijk onderdeel om ervoor te zorgen dat regio’s en lagen van de samenleving deelgenoot kunnen 
zijn in Nederland, is toegang. Toegang tot de instituten, toegang tot onderwijs, toegang tot de rechtspraak, 
een huisarts, een bank, politiekantoren, de zorg en een gemeentehuis. Toegang tot essentiële voorzieningen! 
Maar bovenal toegang tot elkaar. Zowel fysiek als online, omdat we in deze tijd ook moeten erkennen dat 
veel mensen de weg niet vinden in de digitale wereld. Steeds dezelfde groepen mensen ervaren minder 
toegang in de systemen die onze samenleving van ons allemaal maken. Zowel de overheid als het be-
drijfsleven moeten zorgen voor gelijkwaardige toegang tot alle maatschappelijke en politiek-bestuurlijke 
systemen. En het belangrijkste voor toegang is, dat je er ook kan komen. 
Een simpel voorbeeld. Als je in Bellingwolde woont en je wilt een baan in Den Haag, dan moet je met het 
openbaar vervoer per dag 9 uur reizen. Negen uur! Dan is je ambitie als jonge man of vrouw, zonder auto, 
LETTERLIJK onbereikbaar. Hetzelfde geldt voor het volgen van opleidingen en werken in andere delen 
van het land. Zelfs naar Assen, een stuk van 55 kilometer vanaf Bellingwolde, ben je al bijna twee uur 
onderweg. In de Randstad ben je voor dit soort afstanden minder dan een uur onderweg. 
Bellingwolde is daarin verre van uniek. Duizenden dorpen zijn steeds slechter toegankelijk in een land waar 
steeds verder gereisd MOET worden voor basisvoorzieningen omdat alles centraliseert en VERDWIJNT 
uit de regio. Zelfs in dorpen als Mijdrecht, De Kwakel en Ilpendam, hier maar 30 minuten vandaan, voelt 
het soms alsof de overheid het heeft opgegeven. 
Hierdoor maakt het uit waar je bent geboren. Het is bepalend in de mate waarop je kansen kan benutten 
en bereiken. En dat is schandalig! Nederland hoort een land te zijn waar IEDEREEN, ongeacht of je in 
hartje Utrecht of in het Brabantse Boekel woont, toegang moet hebben tot kansen!19
VISIE EN VERKIEZINGSPROGRAMMA 2023-2027Om iedereen deelgenoot te laten kunnen zijn in het Nederlandse verhaal, moet het Nederlandse verhaal 
ook bereikbaar zijn. Niet alleen vanuit economische blik, maar ook en JUIST vanuit de sociale noodzaak 
gezien. Het is een kwestie van willen en niet van kunnen. Want, ongeacht of je diep in grensgebieden, de 
buitenwijken van Rotterdam of op de Wadden woont; Nederland moet een land zijn dat voor iedereen 
werkt en voor iedereen bereikbaar is. Alle onderdelen, alle lagen en alle regio’s. Alle Nederlanders. En nee, 
dit gaat ook niet over één nacht ijs. Maar we moeten er wel mee beginnen. Niet blijven roepen: dat duurt 
nog wel 10 jaar en vervolgens niets doen. Want dan is het over 10 jaar nóg 10 jaar.
2. EEN WAARDIGE MAAKINDUSTRIE
Als tweede is er economische en industriële ambitie nodig in Nederland. Het op waarde schatten van de 
plekken waar miljoenen mensen hard aan het werk zijn om ons brood te verdienen. Innovatie en daarmee 
verdere verduurzaming aanjagen, importeren EN exporteren en in behoeften voorzien. 
In de hele overheid moet doordringen dat het geld dat uitgegeven wordt, eerst ook verdiend moet worden. 
In landen als Frankrijk en de Verenigde Staten is het inmiddels ingedaald dat er krachtige industriepolitiek 
nodig is om de waarde van hun industrieën en al die miljoenen mensen die er werken te erkennen en te 
versterken. Nederland mag niet achterop raken! En Nederland moet zijn maakindustrie behouden, om niet 
nog meer afhankelijk te worden van het buitenland.
Maakindustrie is meer dan strategische onafhankelijkheid van grootmachten als China en Rusland. En het is 
meer dan extra belastingcenten in de staatskas. Werk is waardigheid. Hard werken, iets creëren en daarmee 
brood op de plank brengen voor je gezin, geeft voldoening en trots aan mensen en gemeenschappen. 
Dan doe je ertoe. 
Ja, het kan nog veel duurzamer, maar het pad daarheen moet menselijker, realistischer en waardiger. Als 
we kiezen voor een klimaatrevolutie in plaats van -evolutie dan zal onze industrie instorten en zullen veel 
mensen de strijd tegen klimaatverandering de rug toekeren. We moeten kijken naar draagbaarheid, haal-
baarheid en uitvoerbaarheid van klimaatbeleid. Ook dit moeten we niet vanuit 1 perspectief bekijken, de 
maatschappelijke en sociale impact meewegen zijn cruciale ingrediënten voor succes. 
3. VOEDSELPRODUCTIE
Dit brengt ons op het derde punt: voedsel. Richting het einde van de eeuw neemt de wereldbevolking 
verder toe tot 10,5 miljard mensen. Ondertussen neemt het beschikbare vruchtbare land op aarde rap af, 
met 12.000.000 hectare per jaar. Nederland heeft als vruchtbare delta een morele verantwoordelijkheid 
om voedsel te produceren en mensen te voeden. Export is wat ons betreft geen vies woord, maar noodzaak.  
Elk land dat iets goed kan, exporteert. Duitsland kan goed auto’s maken en exporteert, Colombia kan 
goed koffie maken en exporteert. Sri Lanka kan goed thee maken en exporteert, Azië is goed in techno-
logie en exporteert. Frankrijk kan goed wijn maken en exporteert. Nederland kan goed voedsel maken en 
exporteert. Wat we met export doen is wereldwijd niet meer en niet minder dan het ruilen van goederen. 
In Nederland groeit op een paar lokale initiatieven na, geen thee, dus dat kopen we in Sri Lanka, in de 
Franse Alpen groeien geen boontjes, dus dat kopen ze van ons. 
Voedsel is het goud van de 21ste eeuw. Nederland heeft geen kostbare grondstoffen zoals ijzererts of goud, 
maar wij hebben wel vruchtbare grond. Onze vruchtbare delta, in combinatie met een goed klimaat om 20
VISIE EN VERKIEZINGSPROGRAMMA 2023-2027voedsel te telen, een goede infrastructuur van wegen en rivieren en goed toegankelijk land, is ons gouden 
ei. Als de wereld onveiliger en handel moeilijker wordt, dan zullen landen niet bij ons aankloppen voor 
onze consultants, financiële diensten of mediaproducties, sorry. Ze zullen vragen om onze uien, onze 
aardappelen, ons fruit, ons vlees, onze melk, onze eieren, onze zaden. Ze zullen ook vragen om onze kennis.  
Maar om die kennis te hebben, heb je een sterke sector nodig. Als een kritische massa boeren, tuinders, 
telers en vissers verdwijnt, zal dat ook gevolgen hebben voor de bedrijven eromheen. Maar ook voor de 
kennisinstituten zoals de Hogere Agrarische scholen, het Groen onderwijs in het MBO en de Wageningen 
Universiteit. Kennisinstellingen die er zijn gekomen omdat onze agrarische sector zo sterk is. Laten we 
het kind niet met het badwater weggooien.
Partijen die als doel hebben onze voedselproductie te verminderen, zetten de vrijheid en veiligheid van 
Nederland en de welvaart EN het welzijn van complete gemeenschappen op het spel. We moeten naar 
de landbouw kijken als een strategische en essentiële sector. Zoals de vader van het agrarisme, Thomas 
Jefferson, aan George Washington vertelde nadat ze de Verenigde Staten hadden gesticht; “Landbouw 
is onze verstandigste bezigheid, omdat het uiteindelijk het meest zal bijdragen aan echte welvaart, goede 
waarden & geluk.”
4. LEIDERSCHAP
Als vierde is er ambitie nodig op leiderschap. Lucius Quinctius Cincinnatus was een Romeinse boer aan 
de Tiber in de 5e eeuw voor Christus. Op een dag, terwijl hij op zijn land werkte, werd hij benaderd door 
een delegatie van senatoren. Rome stond voor een grote crisis: een naburige stam stond op het punt de 
opkomende republiek te vernietigen. Uit puur plichtsbesef accepteerde hij de oproep en verliet zijn boerderij  
om in Rome orde op zaken te stellen. Na het redden van Rome had Cincinnatus absolute macht over Rome. 
Maar hij legde na 15 dagen in de stad zijn dictatorschap neer en keerde terug naar zijn boerderij om te 
ploegen. 
Nederland kan de Romeinse reflex tot autocraten missen als kiespijn, maar heeft wel leiders nodig als 
Cincinnatus. Hij leert ons lessen over verantwoordelijkheid nemen, bescheiden blijven, integriteit uitstralen, 
en diepe empathie voor de mensen waarvoor hij werkte. Er zullen altijd leiders en elites blijven, dat is niet 
het probleem. Het gaat erom dat die leiders veiligheid, welvaart, welzijn en rust brengen in hun samenleving.  
Daarin heeft de huidige generatie gefaald. De roep uit de samenleving is dan ook geen ‘opstand tegen de 
elite’ zoals opiniemakers het soms framen, het is een roep om een verantwoordelijke, bescheiden, integere  
en empathische elite. 
WAAROM DIT GROTE VERHAAL?
Maar waarvoor dient dit grote verhaal? Wat ligt er nu in de kern van ‘’het Nederlandse verhaal’’? We hebben 
geen behoefte aan een ‘’American dream’’, dat staat ons niet. Ons land is niet met zo’n mentaliteit opgebouwd 
en zo’n samenleving moeten we niet willen zijn. Wat zijn we dan wel? Een hardwerkend, nieuwsgierig, 
eerlijk, nuchter en vernuftig volkje wat niet veel nodig heeft dan beide voeten op de grond, een gezellige 
omgeving met leuke mensen, gelijke kansen en een rotsvast geloof in dat wij als inwoners van Nederland, 
iedere uitdaging aankunnen. Een land waarin het fijn en zorgeloos is om op te groeien en waarin we in 
vrijheid ons leven kunnen vormgeven. We zijn een samenleving die al eeuwen omkijkt naar de kwetsbaren, 
en er samen voor zorgen dat niemand achterblijft. 21
VISIE EN VERKIEZINGSPROGRAMMA 2023-2027We straffen niemand af omdat ze toevallig niet hoog genoeg staan op de sociale ladder, maar helpen elkaar 
om niet van die ladder af te vallen. De samenleving moet een vangnet zijn, maar ook een trampoline. 
We moeten met zijn allen terug naar deze kern, en vanuit dit punt regie pakken over onze toekomst. Eerlijk  
zijn over bedreigingen die de moderne tijd met zich meebrengt en ons hiertegen beschermen. En onder-
tussen kansen die de moderne tijd biedt, omarmen. Want we mogen dan een klein landje zijn, nooit was 
een uitdaging te groot. Dat komt door ons, en het gevoel dat we het samen moeten doen.
We zijn ons er goed van bewust van dat dit soort visies gaan over grote trends, bewegingen en ambities 
die soms groot en ver weg kunnen aanvoelen als je thuis op de bank zit. Maar alles wat we aankaarten is 
niet een doel op zichzelf. Het eindpunt is dat iedereen in dit land zonder zorgen thuis in de tuin of achter 
tv of beeldscherm kan zitten. Waarin er geen grote zorgen zijn over werk, dure boodschappen en brand-
stof. Waarin er geen zorgen zijn over iets basaals als een leven opbouwen en een gezin stichten, en alles 
wat daarbij komt kijken. Rust en zekerheid, en een leven wat ook echt naar eigen wensen in te vullen is in 
plaats van dat het afhankelijk is van juist de zaken die zo ver weg zijn. Daar gaat het ons voornamelijk om. 
DE NOABERSTAAT
BBB gelooft dat Nederlanders een overheid verdienen die mensen vertrouwt en een overheid die vertrouwd  
kan worden. Een overheid waar jojo-beleid verleden tijd is. Een regeling moet ook volgend jaar nog bestaan.  
Een vergunning moet ook voor de komende jaren wat waard zijn. Een betrouwbare overheid is cruciaal voor  
vertrouwen.
Deze overheid accepteert dat de wereld niet maakbaar is en niet alles tot in detail kan regelen, maar kaders 
moet stellen en als Noaberstaat als vangnet en trampoline moet dienen. Daarvoor moet deze overheid 
praktischer worden. Om dat te doen moeten we ook barrières wegnemen voor MBO’ers om bij de overheid 
te werken, en dan niet alleen als facilitair medewerker, maar ook als beleidsmedewerker, Kamerlid, minister 
of staatssecretaris. Momenteel worden te veel goeie mensen met praktijkervaring tegengehouden door 
een diploma plafond. In een sollicitatieprocedure moet praktijkervaring voorrang krijgen boven formele 
opleidingseisen. 
De overheid moet daarnaast dienstbaar en integer zijn. Daarvoor moet aan de voorkant een referendum 
op zowel nationaal als lokaal niveau mogelijk worden. De overheid moet zich niet alleen tijdens verkiezings-
tijd, maar ALTIJD, interesseren voor de mening en problemen van burgers. Bij correspondentie vanuit de 
overheid moet het mogelijk zijn om contact op te nemen met de behandelend ambtenaar om verduide -
lijking snel te kunnen verschaffen en de overheid een gezicht te geven, in plaats van een anoniem callcenter, 
of een online formulier.
Maar de overheid moet bovenal decentraal zijn. “We moeten de kloof tussen stad en regio dichten!”, con-
cluderen opiniemakers en politici foutief na de overwinning van BBB in de verkiezingen van 15 maart. De 
kloof is een natuurlijk onderdeel van Nederlands culturele en sociale landschap. De echte vraag is hoe we 
recht doen aan die kloof. Echte bestuurlijke vernieuwing gaat via een weg van zware decentralisatie van 
zowel bevoegdheden als middelen, hiervoor is een grondwettelijke herziening, waarbij de Rijksoverheid 22
VISIE EN VERKIEZINGSPROGRAMMA 2023-2027soevereiniteit deelt met provincies, geen taboe. Zodat individuele gemeenschappen, waar mogelijk, eigen  
keuzes kunnen maken over hoe ze hun bestuur en wetgeving vormgeven. Elkaar die ruimte gunnen zorgt 
ook voor tolerantie en solidariteit. BBB is en blijft in haar haarvaten een decentralistische partij, die gelooft  
dat bestuur dicht bij gemeenschappen gezond en democratisch is. 
Maar het vertrouwen komt natuurlijk niet terug door wat aanpassingen in de ambtenarij. Het vereist ook 
een regering en Tweede Kamer die respect heeft voor de dualiteit van machten in Nederland. Ben je het 
lam of de leeuw?
VAN REGEERAKKOORD NAAR REGIEAKKOORD
Partijen in de Tweede Kamer moeten inmenging vanuit de regering in hun besluitvormingsproces niet 
pikken. Daarom wil BBB straks geen regeerakkoord, maar een regieakkoord. Een visie op langjarig beleid 
in Nederland waarin ondernemers, boeren en burgers het vertrouwen wordt gegeven om dit mede vorm 
te geven. Een regieakkoord dat een stip op de horizon zet voor Nederland. Een regieakkoord dat minimaal 
eens per jaar beoordeeld wordt door de hele Tweede Kamer. Zitten we op de goede weg? Waar gaat het 
fout? Waar moeten we bijsturen? Geen 884 bolletjes met dichtgetimmerde afspraken, waarover de kiezer 
over vier jaar weer mag stemmen.
Een regieakkoord op grote lijnen. Aan welk Nederland in 2050 willen we als coalitie bouwen en wat is 
daar voor nodig? Laat de details over aan verkozen volksvertegenwoordigers, dat is hun taak. We raad-
plegen de praktijkmensen, de vakmensen. We raadplegen de burgers. 
Als BBB in de coalitie komt dan zal Caroline van der Plas plaatsnemen in de Tweede Kamer en de ‘eigen’ 
regering stevig controleren. In de voetsporen van iemand als Frits Bolkestein, die er ook bewust voor 
koos geen minister of minister-president te worden. Maar als controleur van het Kabinet. OOK zijn eigen 
Kabinet. JUIST zijn eigen Kabinet. Hij koos om leeuw te zijn, in plaats van lam. 
We moeten dan ook stoppen met van Tweede Kamerverkiezingen een premiers verkiezing te maken. Dat 
zijn het niet. We kiezen 150 volksvertegenwoordigers die ervoor moeten zorgen dat er eerlijk en recht-
vaardig overheidsbeleid is. DAT is waar de verkiezingen over gaan. Niet of Frans Timmermans premier 
wordt, of Dilan Yesilgöz, of wie dan ook. Een premier komt pas in beeld bij het vormen van een nieuwe 
coalitie. Een premier wordt benoemd. NIET gekozen! Het is veel belangrijker om volksvertegenwoordiger 
te zijn dan minister of minister-president. Een minister of minister-president voert beleid UIT. Een volks-
vertegenwoordiger controleert dit beleid en is mede-wetgever. De Tweede Kamer zorgt voor realistische 
en uitvoerbare wetten en regels. Volksvertegenwoordiger zijn is het hoogste ambt in Nederland, omdat 
de burgers ze hebben gekozen en zij de burgers vertegenwoordigen. 
Vraag een lijsttrekker daarom niet of hij/zij ernaar uitkijkt om premier van Nederland te zijn, of wat hij/zij 
als minister-president wil bereiken. Vraag wat hij/zij gaat doen vanaf zijn/haar bescheiden blauwe stoeltje  
in de Tweede Kamer. Want vergeet niet: premiers komen en gaan, de Tweede Kamer zal blijven bestaan. 
Ook ons parlement moet vernieuwen. Kamerleden hebben meer ondersteuning nodig om tegen de macht 
van de ministeries op te boksen. Zetels van fracties moeten via een loting door elkaar geplaatst worden. 23
VISIE EN VERKIEZINGSPROGRAMMA 2023-2027Ervaring vanuit het IJslandse Parlement (de Althing) leert dat fracties die niet op links naar rechts zijn 
ingedeeld en willekeurig met hun fractie in de Kamer worden geplaatst, helpen bij het verminderen van 
polarisatie door de samenwerking te bevorderen. En Nederlanders wonen ook niet op een spectrum van 
links naar rechts. Bij het aantreden van een nieuwe Tweede Kamer wil de BBB-fractie dan ook geen zetel 
placering op basis van een links-rechts spectrum. Maar op basis van loting. Dit zal een geheel nieuwe 
dynamiek geven in de Kamer. Wij zullen bovenstaande op de agenda van de eerste vergadering van het 
Presidium zetten.
BBB ALS EMANCIPATIEPARTIJ 
Om de omslag te brengen die Nederland nodig heeft, kan BBB niet zomaar een politieke partij zijn, maar 
moet het een emancipatiebeweging zijn. 
We nemen u mee in een uitstapje in de Nederlandse geschiedenis. Naar de Katholieke Volkspartij; misschien 
wel de grootste emancipatiebeweging in de Nederlandse geschiedenis. In de 19e eeuw waren katholieken 
al eeuwen tweederangsburgers. Uitbundige kerkvieringen werden geschuwd, ze hadden beperkte toegang 
tot functies bij de overheid en het overheidsbeleid discrimineerde hen op institutionele en sociale wijze. 
Daarom was de verkiezing van Dr. Herman Schaepman tot Kamerlid een ware schok. Een ietwat gezette 
Katholieke priester uit Tubbergen. Hij sprak niet zoals de andere Kamerleden. Maar hij sprak wel voor 
katholieken in Nederland. Als Kamerlid had hij de mogelijkheid om de stem van de katholieken te laten 
horen op het nationale toneel, om te pleiten voor gelijke rechten en om een einde te maken aan de jaren-
lange discriminatie waarmee ze werden geconfronteerd. Hij was een levend bewijs dat katholieken net zo 
capabel, intelligent en patriottisch waren als hun protestantse landgenoten. De katholieke beweging die 
hij opbouwde, zorgde ervoor dat katholieken zich economisch, sociaal en cultureel weer konden laten 
gelden. Dat Nederland ook van hen werd. 
Wij willen een beweging zijn in de geest van de Katholieke Volkspartij, zonder dat wij een partij zijn, die 
is gebaseerd op 1 soort religie. Wij hebben geen religieuze signatuur. Alle geloven en ook mensen die niet 
geloven, moeten zich bij ons thuis kunnen voelen. BBB is een brede volkspartij. Een beweging voor mensen  
die niet gezien en gehoord zijn door de overheid, die zijn afgehaakt. Normale hardwerkende inwoners van 
Nederland die te horen kregen ‘jij doet niet meer mee’. 
Ons werk zit er pas op als zij zich weer onderdeel voelen van onze samenleving. Als zij sociaal, maat-
schappelijk, economisch en politiek weer een plek hebben in eigen land, wanneer we weer naar elkaar 
omkijken. Als Nederland een Noaberstaat is. Waar de Mienskip tot in Limburg gevoeld wordt. Geen revolutie,  
maar een evolutie. 
Wat het sociale klimaat in Nederland betreft, is BBB wel degelijk voor klimaatverandering. 24
VISIE EN VERKIEZINGSPROGRAMMA 2023-2027De overheid is er voor burgers en niet andersom. De overheid dient te handelen uit vertrouwen, niet uit 
wantrouwen. Oplossingen voor problemen moeten praktisch zijn. De menselijke maat staat voorop. Veel 
burgers worden niet gezien en gehoord door de overheid. Nieuw beleid lost niet alles op, bestaand beleid 
moet beter worden uitgevoerd.
WAAR WE VOOR STAAN
BBB staat voor een partij die verbindt vanuit vertrouwen. Als je zaken op een praktische manier wil ver-
beteren, is de (vak)kennis van burgers essentieel. We zetten ons in voor mensen in de stad en in de regio en  
we brengen balans in de belangenafweging van burgers, boeren, bedrijven, industrie en mkb-ondernemers.  
BBB wil dat Nederland een Noaberstaat wordt. Een Mienskipsteat (Fries voor Gemeenschapsstaat). Een 
overheid als een betrokken buurman, of buurvrouw, waar je op kunt rekenen, maar die ook gepaste afstand 
bewaart tot het persoonlijke erf. 
De overheid staat ten dienste van burgers en niet andersom. Over en weer werken overheid en burgers aan 
een samenleving die er voor elkaar is. De Noaberstaat relatie is gebaseerd op wederzijdse verantwoorde-
lijkheid, respect en vertrouwen. De Noaberstaat staat dicht bij de samenleving, waarbij betrokkenheid en 
democratie ook een sterk regionale verbinding kennen.
WAT WE WILLEN REALISEREN
Een welvarende samenleving is een ondernemende samenleving! BBB staat voor een Nederland dat de 
oude en de nieuwe bedrijvigheid omarmt. We zijn een handelsnatie met een regionale verantwoordelijkheid 
voor landbouw en voedselvoorziening maar ook van wereldse betekenis in handel en technologie. We 
leven zo goed als mogelijk in balans met de omgeving. We moeten ons land goed achterlaten voor de 
volgende generatie. Op het gebied van grote vraagstukken als immigratie en klimaat, nemen we ver ant-
woordelijkheid. Wel moet je realistisch zijn over dat wat je kan dragen als samenleving. We nemen niet de  
hele wereld op onze schouders, maar kijken wat haalbaar en draagbaar is. Dat doen we in samenspraak 
met burgers. We investeren in de verbinding tussen stad en platteland en in een duurzame toekomst.ONZE IDENTITEIT25
VISIE EN VERKIEZINGSPROGRAMMA 2023-2027BBB gaat er alles aan doen om het vertrouwen van burgers in de politiek te herstellen. Of het nou gaat 
over toeslagen, woningbouw, asiel, stikstof, zorg, armoede of onderwijs. Een land bestuur je niet op basis 
van modellen of spreadsheets. Burgers zijn geen dossiers. 
BBB staat voor de menselijke maat en voor begrijpelijke taal. Mensen moeten snappen wat we aan het 
doen zijn. En dingen die we niet uit kunnen leggen, moeten we niet doen.
BBB kijkt niet alleen naar welvaart maar vooral ook naar welzijn. Als je genoeg verdient, maar nergens 
geld kunt pinnen, heb je er niks aan. Als je naar school kunt, maar er rijdt geen bus, heb je er weinig aan. 
Als je genoeg geld hebt, maar je hebt zorg nodig en je staat op de wachtlijst heb je er niks aan. 
We streven naar wat men dan noemt een brede welvaart. Een rechtvaardige samenleving, een gezonde 
economie, met loon naar werken. Ons beleid is dan ook terug te voeren naar onze kernwaarden: professi -
onaliteit , authenticiteit, noaberschap en de gulden regel (Wat u niet wilt dat u geschiedt, doe dat ook een 
ander niet). Waarden waarop je ons kunt aanspreken, maar waar je ook als burger of bedrijf op aangesproken  
kunt worden. 
Met gezond verstand, transparant en open besturen. Fouten maken mag en als dat gebeurt dan bied je 
gewoon je excuses aan als overheid en los je de eventuele schade die is ontstaan op. Zonder morren en 
zo snel mogelijk. 
BBB staat voor een integraal overheidsbeleid. Ministeries kennen veel overlap, maar in de Haagse silo’s 
(de ministerietorens) wordt vaak eigen beleid gemaakt. Een voorbeeld: De minister van Langdurige zorg 
wil dat ouderen zo lang mogelijk thuis blijven wonen en de minister van Wonen wil dat ouderen zo snel 
mogelijk hun huis uit gaan, omdat deze vrij moeten komen voor gezinnen. Weten ze van elkaar wel wat 
ze aan het doen zijn? Zo zijn er veel voorbeelden van overlap in onderwerpen. BBB wil beleid en uitvoering 
van de verschillende ministeries op elkaar afstemmen.26
VISIE EN VERKIEZINGSPROGRAMMA 2023-2027NOABERSCHAP
Er voor elkaar zijn is vanzelfsprekend en we kijken als samenleving naar elkaar om. Als BBB zijn we er 
voor alle inwoners van Nederland. Hoe raakt het ons politieke programma en onze politieke keuzes?
 We laten niemand achter.
 We steunen onze ondernemers in het (inter)nationaal economisch speelveld.
 Ons beleid wordt vormgegeven op basis van vertrouwen.
 We zetten leefbaarheid centraal in ons beleid.
 We zetten in op meer veiligheid in ons land, zowel nationaal als op internationaal niveau.
GULDEN REGEL
Wat u niet wil, dat u geschiedt, doe dat ook een ander niet. Behandel de ander zoals je zelf behandeld wilt  
worden. Iedereen is gelijkwaardig. Dus wees betrouwbaar, eerlijk, oprecht en respectvol en communiceer  
transparant, helder en open. Hoe raakt dit ons politieke programma en onze politieke keuzes?
 We hebben en vragen respect voor andermans mening en bezit. 
 We stoppen met de cancel cultuur, waarbij mensen die iets zeggen of vinden  
wat een ander onwelgevallig is, meteen weg moeten, moeten worden ontslagen,  
of aan de schandpaal worden genageld.
 We respecteren de privacy van burgers en “komen niet achter hun voordeur”.
 We behandelen iedereen gelijkwaardig. 
 We zijn aanspreekbaar op onze betrouwbaarheid en transparantie. 
 We communiceren transparant, helder en open, zeggen wat we doen en doen wat we zeggen.  
Gaat iets niet zoals het moet, dan leggen we uit waarom iets niet gaat.
AUTHENTIEK
Blijf jezelf, doe gewoon, wees positief (het glas is halfvol) en sta open. We houden van humor. Geen 
arrogantie, oftewel geen spatjes. Kijk bij kritiek niet alleen in de verrekijker, maar ook in de spiegel. Geef 
fouten toe. Wees trots op wie je bent en waar je vandaan komt. Hoe raakt dit ons politieke programma 
en onze politieke keuzes?
 We sluiten niemand uit. Iedereen is gelijkwaardig, maar er zijn ook verschillen in de samenleving. 
Die mogen benoemd worden. We spreken én praten. We horen én luisteren.
 We zijn trots op ons dialect. Dialecten, streektalen en de Friese taal en Papiamentu houden we levend.ONZE KERNWAARDEN 27VISIE EN VERKIEZINGSPROGRAMMA 2023-2027PROFESSIONEEL
Kijk vooruit, naar de lange(re) termijn. Wees je bewust van je stijl & houding. Stel het algemeen belang 
boven het persoonlijk belang. Hoe raakt dit ons politieke programma en onze politieke keuzes?
We halen de kennis op uit de samenleving, want de mensen die het beste weten hoe iets werkt, zijn de
mensen die het daadwerkelijk doen. Vakmanschap en praktijkkennis staan voorop als we beleid maken! 
 Meten = weten. We stellen feiten en metingen boven modellen en beproefde benaderingen boven 
theoretische benaderingen.
 Wij blijven leren en zijn niet bang om onze mening bij te stellen als we goede tegenargumenten krijgen.
 We spelen open kaart en staan voor een open en transparante bestuurscultuur.
 We nemen de verantwoordelijkheid om te besturen.
28
VISIE EN VERKIEZINGSPROGRAMMA 2023-2027
Hoofdstuk 1 
Leefbaarheid29
VISIE EN VERKIEZINGSPROGRAMMA 2023-2027BBB wil een Noaberstaat. Een Nederland, waar iedereen zich thuis voelt en toegang heeft tot de basisvoor-
zieningen, of je nu woont op het platteland of in de stad. Een samenleving waarin we voor elkaar zorgen, 
elkaar respecteren en vertrouwen hebben in elkaar. Er voor elkaar zijn is vanzelfsprekend. Noaberschap. 
We spreken niet alleen over, maar we praten ook met elkaar. We horen niet alleen, maar luisteren ook naar 
elkaar. Ons ideaal is dat iedereen in dit land zonder zorgen kan leven. Je voelt je op je gemak, je hebt rust 
en voelt je zeker. 
De negatieve spiraal in de regio waarin alle basisvoorzieningen de laatste jaren zijn verdwenen, moet 
doorbroken worden. We willen dat de bus gewoon stopt in de buurt. Dat er goede spoorverbindingen zijn  
tussen stad en platteland, maar ook tussen plaatsen in de Euregio. Het is fijn als mensen in Zuid-Limburg, 
Oost- en Zuid-Brabant, Gelderland, Overijssel, Drenthe en Groningen snel naar de stad kunnen met de 
trein, maar in deze regio’s is het ook belangrijk dat er goede verbindingen zijn met grensregio’s als Duitsland  
en België. We willen dat in stadswijken en dorpen het zwembad open kan blijven, de pinautomaat op de 
hoek (en dus contant geld beschikbaar blijft), dat de jaarlijkse straatbarbecue, het dorpsfeest, en het 
terras in de stad of in het dorp blijven. Dat tradities en folklore in Nederland blijven bestaan. Tradities en 
folklore verbinden niet alleen mensen op het platteland, maar verbinden mensen in de stad óók met de 
regio’s. 
DE OPENBARING VAN DE REGIO
Het rapport ‘Elke regio telt!’ is een uitgebreide en goed onderbouwde uitwerking van ontwikkelingen die 
mensen in die regio’s al heel lang zien gebeuren: de verschraling van voorzieningen. De focus bij het maken  
van beleid lag op de grootstedelijke gebieden. Rijks Ondersteuningsprogramma’s duurden te kort of waren  
te kleinschalig. Het Rijk heeft onvoldoende oog gehad voor de uitdagingen in regio’s. Het idee van beleids-
makers, om ‘sterke’ regio’s sterker te maken, zorgde ervoor dat de regio’s die als ‘zwak’ waren bestempeld,  
alleen maar verder achter kwamen te staan. Voor Den Haag leek het rapport een openbaring, voor miljoenen  
mensen in Nederland stond er weinig nieuws in. 
De overheid moet stoppen met een groot bedrijf te zijn, waar de menselijke maat, misschien niet eens 
doelbewust, naar de tweede plaats is gegaan, en waar alles draait om geld en efficiency. Het gaat niet 
alleen om welvaart, maar ook om welzijn. Verandering is niet een kwestie van kunnen. Het is een kwestie 
van willen. Het kan wel.
TOEGANG VOOR IEDEREEN
Een belangrijk onderdeel om ervoor te zorgen dat regio’s en lagen van de samenleving deelgenoot kunnen 
zijn in Nederland, is toegang. Toegang tot de instituten, de rechtspraak, een huisarts, een bank, politie-
kantoren en een gemeentehuis. Maar bovenal toegang tot elkaar. Zowel fysiek als online, omdat we in 
deze tijd ook moeten erkennen dat veel mensen de weg niet vinden in de digitale wereld. Steeds dezelfde  
groepen mensen ervaren minder toegang in de systemen die onze samenleving van ons allemaal maken. 
Zowel de overheid als het bedrijfsleven moeten zorgen voor gelijkwaardige toegang tot alle maatschappe-
lijke en politiek-bestuurlijke systemen.OPENBAAR VERVOER
OPEN, ALTIJD, OVERAL30
VISIE EN VERKIEZINGSPROGRAMMA 2023-2027Mensen vragen niet veel van de overheid. Wij vragen veel van hen. Mensen willen gewoon hun geld kunnen 
pinnen, hun kind naar school kunnen brengen, hun brief op de post kunnen doen, met het OV of de auto 
naar hun werk kunnen, indien nodig naar de huisarts en zo af en toe een duik in het publieke zwembad in 
hun dorp of stadswijk kunnen nemen. 
WE HOUDEN DE BASISVOORZIENINGEN OP PEIL
 Onderwijs & kinderopvang; kwalitatief goed én goed bereikbaar. 
 Basis, middelbaar en vervolgonderwijs voor iedereen. 
 Speciaal onderwijs in de buurt en als dit verder weg is, moeten kinderen en jongeren die naar het 
speciaal onderwijs gaan, goed vervoer hebben.
 Winkels & Ondernemerschap; winkels, restaurants en overige horeca in de buurt. BBB ondersteunt en 
stimuleert lokaal ondernemerschap voor een sterke lokale economie. We stimuleren producten en 
diensten van dichtbij. Voldoende pinautomaten in wijken en dorpen 
 Streekziekenhuizen blijven zoveel mogelijk bestaan.
 Woonzorgcentra en andere woonvormen voor ouderen die meer zorg nodig hebben in de vorm van 
moderne ‘bejaardenhuizen’ in de buurt.
 Voldoende andere zorg dichtbij voor iedereen: zoals bijvoorbeeld de huisarts en fysiotherapeut.
 Ontmoetingsplaatsen in de directe omgeving: zoals het dorpshuis, chillplek voor jongeren, de sport-
kantine en de bibliotheek.
 Snel internet via kabel en mobiel: beschikbaar voor iedereen in stedelijke gebieden, dorpen en buiten-
gebieden.
 Sport: gezonde geest in een gezond lichaam, op amateur en professioneel niveau.
WE KIJKEN OM NAAR ELKAAR - NOABERSCHAP
 We geven en krijgen eerlijke kansen; we handelen vanuit vertrouwen en zullen het vertrouwen dat een 
ander ons geeft niet beschamen. De overheid heeft hierbij wat ons betreft een voorbeeldfunctie. 
 We behouden dialecten, streektalen en de Friese en Papiamentu taal. Prachtig plat! Je hoeft je niet te 
schamen voor je taal.
 We ondersteunen gemeenschapsorganisaties en vrijwilligersorganisaties die bijdragen aan sociale 
verbindingVriendschap, liefde, broederschap, het zijn geen loze kreten  
We leven echt niet voor de grap, dat mag je nooit vergeten  
Neen, we benne op de wereld om mekaar om mekaar  
om mekaar om mekaar 
Te hellepe niewaar (Eli Asser)31
VISIE EN VERKIEZINGSPROGRAMMA 2023-2027WE VERSTERKEN DE WAARDE VAN DE OMGEVING
 In de bebouwde omgeving is er behoefte aan betaalbare en duurzame woningen, speciaal voor starters  
en ouderen. Mooie oude monumentale gebouwen, waaronder ook kerken, worden indien nodig  
gerestaureerd, maar in elk geval behouden en onderhouden. 
 De natuurlijke omgeving, zoals open water, bossen en strand zijn zo veel als mogelijk toegankelijk en 
makkelijk bereikbaar. In de steden is behoefte aan rust en ruimte; stedelijk groen als parken en bomen 
moeten zo veel als mogelijk beschermd worden en goed onderhouden. Op het platteland behouden 
we de karakteristieke open polders en het coulissenlandschap. 
 Bereikbaarheid: Openbaar vervoer is voor iedereen beschikbaar vanuit huis. Flex taxi’s als onderdeel 
van het openbaar vervoer kan een oplossing zijn. We zijn tegen rekeningrijden, dit is in een dunbevolkt 
gebied oneerlijk. Hou de verkeersveiligheid onder controle door de aanleg en onderhoud van veilige 
wegen, fiets- en voetpaden.
 De steden en dorpen zijn veilig, schoon en goed onderhouden.
PARTICIPATIE
 Inwoners weten zelf wat er in de omgeving speelt en waar behoefte aan is. Ze hebben zeggenschap 
over de eigen omgeving en worden vanaf het begin bij plannen betrokken. 
 Input van jongeren wordt serieus genomen. Vooraf wordt bepaald wat er met hun input gebeurt. 
 We ondersteunen (lokale) initiatieven tegen armoede en eenzaamheid. Eenzaamheid is een groot 
probleem. In alle leeftijdsgroepen. Op verschillende plekken in Nederland zijn hier goede ervaringen. 
BBB wil dat gemeenten hier van elkaar leren en stimuleert de invoering daarvan in heel Nederland. 
Indien nodig, passen wij de Wet Maatschappelijke Ondersteuning (Wmo) aan zodat dit onderdeel 
daarvan wordt.
 Er wordt op lokaal niveau nauw samengewerkt met ondernemers, bewoners en overheid.  
In BIZ (Bedrijven Investerings Zones) en ondernemersverenigingen. 
 Het is vanzelfsprekend dat ambtenaren op de hoogte zijn en blijven van wat er speelt in wijken en buurten.
 Creëer flexibiliteit in regelgeving op regionaal niveau om lokale problemen aan te pakken.
KUNST, CULTUUR EN ERFGOED
In een regio als de Achterhoek of Twente, waar mensen zichzelf ‘Achterhoeker’ of ‘Tukker’ noemen. De 
Zaanstreek, waar mensen zich Zaankanter noemen. Daar voelen mensen zich verbonden in hun culturele 
identiteit. Deze verbinding zie je terug in de rijke tradities van het carbidschieten in Noordoost Nederland, 
de dorpskermissen, het carnaval in Brabant en Limburg en de Caribische delen van het Koninkrijk.
De oorzaak én het gevolg hiervan is dat mensen elkaar kennen, elkaar begrijpen, elkaar wat gunnen, elkaar 
in hun waarde laten en naar elkaar omkijken. Het faciliteren en in stand houden van deze culturele tradities  
helpt dan ook mee aan de versterking van de sociale verbinding en noaberschap in onze regio’s en streken.  
Dit is van groot belang omdat juist daar waar mensen zich verbonden voelen, de effectiviteit van de  
democratie het sterkst is en de maatschappelijk vraagstukken het best opgelost worden. Het is juist die 
vertrouwde omgeving die mensen missen. Of bang zijn te verliezen in de wereld van doorgeslagen ego’s 
en de getallenreeksen van het spreadsheet beleid. Kijkende naar de ontwikkelingen in de regio zijn die 
zorgen zeker legitiem.32
VISIE EN VERKIEZINGSPROGRAMMA 2023-2027En vergeet ook niet de rol van boeren en bedrijfsleven, vaak familiebedrijven, in sociaal culturele evenementen  
in de regio’s. Vaak leveren ze vrijwilligers, ondersteunen ze lokale feesten en sportevenementen of stellen 
ze - in het geval van boeren - hun weiland ter beschikking voor een feest en helpen ze mee met het op-
bouwen van het feestterrein. 
 Cultuursubsidies worden beter onder de aandacht gebracht en laagdrempeliger gemaakt. Daarnaast 
vindt BBB dat cultuur in zichzelf van waarde is en niet via beleid politiek gemaakt moet worden, zoals 
nu veel gebeurt via opgelegde inclusie- en diversiteitspolitiek. 
 Daarnaast zijn cultuursubsidies evenredig verdeeld over Nederland. 
 Kunst, cultuur en musea zijn toegankelijk voor iedereen, ongeacht waar je woont of hoeveel je verdient. 
 Er gaat meer geld naar kleine organisaties die niet door de bureaucratie van subsidieverlening heen 
komen. Daarom wil BBB speciale regelingen voor kleine organisaties om subsidie te kunnen krijgen 
zonder dure onderzoeken of analyses te hoeven leveren. 
 Op school krijgen jongeren onderwijs in kunst en cultuur en daarmee inzicht in de rijke Nederlandse 
cultuurgeschiedenis. Dit zorgt niet alleen voor een beter begrip van onze tradities en waarden, maar 
stimuleert ook de creativiteit.
 De behandeling van giftenaftrek met onderscheid in SBBI-ANBI en culturele ANBI’s met extra aftrek 
wordt vereenvoudigd en volledig gelijk getrokken. Daarmee worden de sociale structuren, volkscultuur 
en verenigingen belangrijk voor het sociale weefsel en gemeenschapszin, niet meer achtergesteld ten 
opzichte van de elitaire kunstvormen die bovendien vaak al meer dan evenredig met belastinggeld 
worden gefinancierd.33VISIE EN VERKIEZINGSPROGRAMMA 2023-2027MEDIA
We creëren een mediaklimaat waarin persvrijheid, regionale pers kanalen en digitale media samenkomen. 
Dit is de sleutel tot een levendige, geïnformeerde en betrokken samenleving. Door de verschillende kanalen 
weten we wat er speelt in Amerika en Japan, maar ook op de markt in Oostburg. We horen ook eens wat 
andere meningen en kunnen daar onze eigen mening over vormen. 
Door het waarborgen van persvrijheid, het stimuleren van regionale perskanalen en het omarmen van 
digitale media versterken we onze democratie. 
De samenwerking tussen regionale omroepen en de publieke zenders wordt verstevigd. Gemeenschappen
waar lokale perskanalen een belangrijke rol vervullen, worden extra ondersteund in de nieuwsvoorziening. 
 Regionale en lokale zenders worden ingezet voor het behoud van de streektaal.
BBB pleit voor continuering van maatregelen om persvrijheid en onderzoeksjournalistiek te beschermen,
zowel rond veiligheid van journalisten als fondsen voor onafhankelijke onderzoeksjournalistiek.
34
VISIE EN VERKIEZINGSPROGRAMMA 2023-2027
Hoofdstuk 2
Wonen35
VISIE EN VERKIEZINGSPROGRAMMA 2023-2027NU EERST OOG VOOR WONINGZOEKENDEN
BBB heeft oog voor de mens achter de woningzoekende. Om die reden moeten we anders omgaan met 
de bestaande woningvoorraad én willen we fors meer betaalbare woningen bijbouwen. Minder controle en 
meer flexibiliteit. Daarbij behoudt BBB wel realiteitszin. We kunnen als overheid niet alleen dicteren maar 
moeten ook faciliteren en samenwerken. Voor woningbouwproductie heb je niet alleen woningcorporaties  
en gemeenten nodig, maar ook marktpartijen en investeerders.
 BBB heeft oog voor jongeren die tegenwoordig tot ver na hun 30e thuis moeten blijven wonen en hun 
kansen op een eigen start in het leven steeds verder zien opschuiven. De doorstroming van de gehele  
markt zit muurvast. Sociale huurwoningen zijn nauwelijks beschikbaar en er zijn wachtlijsten van meer 
dan tien jaar. Ook huurwoningen in de vrije sector worden, ondanks alle mooie ambities, steeds schaarser  
en de koopmarkt is voor de gemiddelde starter inmiddels onbereikbaar geworden.
 Wij hebben ook oog voor mensen die na een scheiding noodgedwongen nog jaren bij hun ex moeten 
blijven wonen. Wij hebben oog voor ouderen die eigenlijk de trap niet meer op kunnen komen, maar in  de 
huidige woningmarkt geen gelijkvloerse ouderenwoning kunnen vinden en/of geen informatie hebben  
over voorzieningen. Wij hebben ook oog voor mensen die dakloos zijn geworden door het woning-
tekort, nadat zij door andere omstandigheden hun woning hebben moeten verlaten en soms zelfs 
noodgedwongen in de auto slapen of in een caravan achter op het erf ‘wonen’. 
 Om tot een grotere bouwproductie te komen is een aantal belangrijke aanpassingen nodig. Dat is 
enerzijds het Ruimtelijk Ordeningsbeleid verbeteren, waarbij ook een aantal beperkende bouweisen 
en -ambities versoepeld worden. Anderzijds moet de overheid ook bereid zijn zelf flink te investeren 
en daarnaast niet langer kapitaal van de markt te verjagen. We hebben alles en iedereen nodig om 
voldoende woningen beschikbaar te krijgen. 
BETER RUIMTELIJKE ORDENING BELEID
Het huidige ruimtelijke ordeningsbeleid en het daaruit volgende trage ontwikkelproces remt de woning-
productie onnodig. BBB wil onderzoeken hoe we de gemiddelde proceduretijd voor bouwprojecten aan-
zienlijk kunnen verkorten. Wij willen erop toezien dat de nieuwe omgevingswet in de praktijk ook echt een 
positief effect heeft. Daarnaast moeten bezwaarprocedures binnen de woningmarkt sneller en met prioriteit  
door lopen worden. 
De Europese regelgeving biedt de mogelijkheid om redenen van groot openbaar belang aan te wijzen 
waardoor in afwijking van de milieuregelgeving, zoals stikstof, toch snel vergund kan worden. BBB wil 
daar gebruik van maken voor het grote belang van het wegwerken van de tekorten op de woningmarkt. 
De stikstof wet moet volledig op de schop waarbij niet stikstof maar behoud en herstel van de natuur 
centraal komt te staan (zie hoofdstuk Landbouw). Hoofdstuk 2
WonenIEDERE BURGER
EEN THUIS36
VISIE EN VERKIEZINGSPROGRAMMA 2023-2027PRIORITERING WONINGBOUWPRODUCTIE 
BBB wil het bouwen van nieuwe woningen weer aantrekkelijk en beter betaalbaar maken. Een van de 
afwegingen die we daarbij maken is om de regelgeving voor nieuwe woningen, zoals het bouwbesluit en 
duurzaamheidseisen de komende jaren te bevriezen. Zo weten bouwers, ontwikkelaars én kopers waar zij 
aan toe zijn. We zetten extra in op verduurzaming van bestaande woningen door (financiële) stimulering 
maar zonder drang of dwang.
We blijven inzetten op zoveel mogelijk woningbouw op lege en beschikbare plekken binnen de bestaande  
dorpen en steden. Om de woningnood verder op te lossen zal er flink efficiënter gebouwd moeten worden, 
ook omdat er steeds minder aanbod van arbeiders in de bouwsector te vinden is. BBB wil onder andere  
inzetten op meer innovatie en fabrieksmatige woningbouw. Ook willen we meer aandacht voor vakonderwijs 
in de bouw, zodat de volgende generatie ook hoogwaardige praktijkkennis van de bouw en restauratie 
meekrijgt.
BOUW IN DE DORPEN VOOR LOKALE BEHOEFTE
BBB zorgt ervoor dat er weer aandacht komt voor het platteland in de landelijke politiek. Er is de afgelopen  
jaren veel focus geweest op stedelijk bouwen. Vooral de grote steden hebben geprofiteerd van het overheids-
beleid op de woningmarkt. Hoewel de bouw in grote steden belangrijk blijft, is het oneerlijk voor de woning-
zoekenden op het platteland om hen niet te helpen. Veel jongeren willen immers in het eigen dorp blijven 
wonen en de vele kleinere bouwprojecten voor de dorpen tellen bij elkaar ook flink mee. Wij willen het beleid 
dus weer laten werken voor bouw in dorpen én steden.
 Wonen in het buitengebied betekent erkennen en accepteren dat voedselproductie ook essentieel is. 
Daarom willen we dat nieuwe woningen in het buitengebied geen belemmeringen kunnen vormen voor  
omliggende agrarische bedrijven, de milieu-eisen van de woningen in het buitengebied passen we 
daarop aan.
 BBB wil meer mogelijkheden creëren voor het herbestemmen van oude agrarische bedrijfspanden 
naar (meerdere) woningen. De Ruimte voor Ruimte-regeling wordt gestandaardiseerd en versoepeld. 
 We geven bij het toewijzen van huurwoningen voorrang aan mensen met lokale binding, urgentie of 
aan hen die een belangrijke bijdrage leveren aan de leefbaarheid. 
 Ook familie wonen (2 of 3 generaties die elkaar ondersteunen) moet weer mogelijk zijn, de limiet van 
2 adressen per postcode wordt geschrapt. Het moet bijvoorbeeld mogelijk zijn dat mensen een  
kangoeroewoning realiseren als zij samen met familieleden willen wonen. Ook moet een extra kleine 
woning op het erf makkelijker gerealiseerd kunnen worden.
 Om ouderen gelegenheid te bieden om in hun eigen omgeving te blijven wonen gaat BBB fors inzetten 
op nieuwbouw van moderne bejaardenhuizen. Sociale cohesie heeft daarbij prioriteit en wordt bevorderd  
door de bouw van “hofjes” te stimuleren. We gaan daarbij onderzoeken of we extra zorg functies kunnen  
realiseren bij de moderne bejaardenhuizen. 
 Vakonderwijs voor de bouw en het enthousiasmeren van jongeren om te kiezen voor een baan in de 
bouw  moet meer aandacht krijgen.
BEPERKEN VAN DE VRAAG
Onze woningmarkt kan de druk niet meer aan. We hebben simpelweg te weinig woningen om alle mensen  
te kunnen huisvesten en dat is een ernstig probleem. Wij voelen ons daarom genoodzaakt om ook te kijken 
naar de vraagkant van de woningmarkt. De druk vanuit statushouders die een woning krijgen toegewezen, 37
VISIE EN VERKIEZINGSPROGRAMMA 2023-2027arbeidsmigranten die in de reguliere woningvoorraad gehuisvest worden en ook de vraag van expats en 
buitenlandse studenten wordt steeds groter. Dit verdrukt andere Nederlandse burgers die al jaren op de 
wachtlijst staan. BBB kiest er voor hen nu extra aandacht te geven en de woningmarkt eerst weer in balans 
te brengen. Dat impliceert dat we de migratiedruk willen beperken, waarbij we ons realiseren dat dat niet 
eenvoudig zal zijn.
 BBB vindt het belangrijk om draagvlak voor een sociale opvang van mensen in nood te blijven houden. 
Doordat BBB erkent dat Nederland de grenzen van de opvangcapaciteit heeft bereikt en de opvang 
van statushouders wil beperken tot 15.000 per jaar, kunnen we de wachtlijsten weer terugdringen. 
 In Nederland zijn we in toenemende mate afhankelijk van arbeidsmigranten in ons arbeidsproces. 
Daarmee komen er ook bijbehorende problemen zoals huisvesting en een toenemende druk op de 
woningmarkt. Arbeidsmigranten verdienen goede huisvesting tegen een marktconforme prijs. 
 De overheid zet in op heldere kaders en regelgeving over huisvesting en toezicht op huisvesting van 
arbeidsmigranten. We bouwen bij voorkeur voor arbeidsmigranten in de nabijheid van het werk en 
willen benutten van reguliere woningen voor tijdelijke arbeidsmigranten voorkomen.
EFFICIËNTER GEBRUIK VAN DE BESTAANDE VOORRAAD
In het verleden zijn er veel eengezinswoningen gebouwd. Tegenwoordig is er juist behoefte aan geschikte  
woningen voor de groeiende groep één- en tweepersoonshuishoudens. Omdat de meeste woningen al 
gebouwd zijn, verandert nieuwbouw de woningvoorraad maar mondjesmaat. 
De bestaande voorraad sluit onvoldoende aan op de huidige vraag. Niet alleen in kwantitatieve zin maar 
ook in kwalitatieve zin. De bestaande voorraad kent bijvoorbeeld veel eengezinswoningen terwijl de 
groep een- en tweepersoonshuishoudens groeit. We moeten met elkaar de bestaande ruimte zo efficiënt 
mogelijk gebruiken. Daarom pleit BBB voor meer flexibiliteit ten aanzien van het gebruik van bestaande 
woningen.
 Wij willen woning delen, het splitsen van woningen en het verhuren van kamers in bestaande woningen 
eenvoudiger en financieel aantrekkelijker maken. Dit onder andere door het delen van een woning 
met meer dan 2 personen zonder omzettingsvergunning toe te staan. 
 De kostendelersnorm zorgt ervoor dat mensen minder snel samen een woning delen, BBB schaft de 
kostendelersnorm daarom af. 
 Voor veel vakantieparken in een groot aantal gemeenten is recreatie niet meer de beste bestemming. 
Veel van deze parken worstelen ook met leefbaarheidsproblematiek. Bovendien is monitoring en 
handhaving bestuurlijk omslachtig en kostbaar. BBB is van mening dat voor deze parken maatwerk 
moet worden gezocht voor eventuele permanente woonwijken. 
 In Nederland wonen tussen de 55.000 en 160.000 mensen permanent in een vakantiehuis. Dit is wette lijk 
niet toegestaan. BBB wil een gedoogregeling met een heldere peildatum en zonder precedentwerking. 
Hiermee kunnen per direct circa 35.000 woningen aan de woningvoorraad worden toegevoegd.
VERDUURZAAM BESTAANDE WONINGEN
Om de woningzoekenden en bouwers enige rust te bieden, maken we pas op de plaats met aanvullende 
duurzaamheidseisen aan nieuwbouwwoningen. Zo willen we nieuwbouwprojecten betaalbaar maar ook haa l-
baar maken. BBB zet voor wat betreft de verdere verduurzaming vooral in op de bestaande woningvoorraad.38
VISIE EN VERKIEZINGSPROGRAMMA 2023-2027 De laagste inkomens hebben het meeste last van de hoge energieprijzen en mensen met lage inkomens 
wonen vaak in sociale huurwoningen. Daarom zetten we samen met de corporatiesector en overige 
eigenaren van sociale huurwoningen in, op een versnelling van de verduurzaming van sociale huur-
woningen. 
 BBB is voorstander van natuurinclusief bouwen en het gebruik van circulaire en plantaardig geproduceerde  
bouwmaterialen, denk aan hout, maar ook vlas, riet en ander bouwmateriaal dat uitermate geschikt 
is voor de bouw van duurzame, nieuwe woningen. 
 Wij willen dat bij sloop en renovatie van woningen zoveel mogelijk rekening wordt gehouden met 
hergebruik van de vrijkomende materialen. 
 Bij binnenstedelijke herontwikkeling en/of renovatie letten we op klimaatadaptatie, bijvoorbeeld door 
ruimte te laten voor groen en water. 
GEEN KAPITAAL DE MARKT UIT JAGEN
We willen institutionele én private investeerders stimuleren om meer betaalbare woningen te realiseren. 
 Ook sociale en middeldure huurwoningen moeten voor investeerders vanuit fiscaal en financieel per-
spectief interessant blijven. Nederland kan zich simpelweg niet permitteren dat dit kapitaal de sector 
de rug toe keert. Fiscale regelgeving voor investeerders in betaalbare huurwoningen gaan we daarom  
versoepelen. De aanpassing in de leegwaarderatio (box 3) wordt teruggedraaid. 
 Het voorgenomen doortrekken van het Woningwaarderingsstelsel (WWS) voor middeldure huur-
woningen (naar 187 punten) wordt voorlopig bevroren. We onderzoeken eerst of het verder reguleren 
van de markt niet betekent dat er minder geïnvesteerd gaat worden. Het blijft vanzelfsprekend wel 
doelstelling om van nieuwbouwprojecten circa 2/3 in het betaalbare segment te realiseren.
 Het Nederlandse systeem van sociale woningbouw is uniek en succesvol. Met behulp van woning-
corporaties maken we veilige en schone wijken waar mensen prettig kunnen wonen en er zich echt 
thuis kunnen voelen. Woningcorporaties zijn een betrouwbare partner bij het oplossen van de woning-
nood en wij verwachten van hen dat zij juist in deze tijd anticyclisch investeren. 
 De corporatiesector is lange tijd in staat gebleken om 30.000 woningen te bouwen. Mede door het 
landelijke beleid is dit echter teruggezakt naar ongeveer 15.000 woningen per jaar. Door de sector te 
ondersteunen, gaan we zo snel mogelijk weer terug naar de realisatie van 30.000 sociale huurwoningen  
per jaar.
 Een koopwoning moet daarnaast weer voor meer mensen bereikbaar worden. Starters met lagere en 
middeninkomens moeten geholpen worden bij het kopen van een huis, zoals dat in het verleden ook 
wel is gedaan met premie A-woningen. Wij willen een garantieregeling gericht op deze starters, 
waarbij rekening wordt gehouden met een zo min mogelijk prijsopdrijvend effect. 
 BBB wil dat de studieschuld, zoals eerder is beloofd, niet meetelt bij de hypotheekaanvraag. 
VOOR ALLE WONINGZOEKENDEN
 Wonen is een basisrecht. Daarom moeten er meer concrete oplossingen komen voor alle woningzoe-
kenden. Daarvoor is publieke actie, creativiteit en samenwerking nodig. 
 We nemen meer regie op de woningmarkt en stellen weer een Ministerie van Volkshuisvesting en 
Ruimtelijke Ordening in. 
 Het is en blijft ambitie om tweederde van alle nieuwbouwwoningen binnen het betaalbare segment 
te laten vallen. 39
VISIE EN VERKIEZINGSPROGRAMMA 2023-2027 Bij behandeling van bezwaarprocedures bij de Raad van State moeten woningbouwprojecten prioriteit  
krijgen.
 We willen het proces van flora en fauna toetsen vereenvoudigen en projecten alleen nog vertragen 
voor zeer zeldzame planten en dieren.
 De ‘ladder voor duurzame verstedelijking’ afschaffen om snel meer bouwlocaties goed te kunnen keuren.
 Bij gemeenten ligt het primaat om te bepalen waar we bouwen. Pas als de gemeente onvoldoende 
realiseert komt provinciaal en rijksbeleid in stelling, bijvoorbeeld door inzet van provinciale en rijks-
inpassingsplannen.
 Om te voorkomen dat de bouw opnieuw stilvalt is het belangrijk dat bouwprojecten doorgaan, de 
start bouwimpuls en doorbouwgarantie zijn daar goede instrumenten voor. 
 Om sneller tot productie over te gaan, gaan we onderzoeken of de overheid garant kan staan voor 10 
of 20% van de 70% woningen die verkocht moeten zijn voordat een project met de bouw start.
 We gaan onderzoeken of een financieringsfonds voor de beginfase van ontwikkelprojecten kan leiden 
tot meer nieuwe bouwprojecten. Door ontwikkelaars te faciliteren met marktconforme financieringen, 
kunnen zij meer projecten initiëren en tegelijk onder handen nemen.
 Uniformeren van bouweisen; gemeenten en provincies mogen als het aan BBB ligt geen aanvullende 
eisen aan woningen stellen, tenzij ze deze zelf bekostigen.
 Innovatie in de bouw blijven stimuleren, onder andere met prefab en andere fabrieksmatige woningen, 
om de groeiende behoefte ook aan te kunnen. 
 BBB wil dat ouderen of anderen met een te grote huurwoning desgewenst hun huidige huurbedrag 
mee kunnen nemen naar een kleinere woning.
 Niet huurprijzen maar woonlasten moeten leidend zijn voor het beoordelen van redelijke en draagbare  
huren.
 Corporaties gaan ook investeren in middenhuurwoningen, waarbij de garantstelling voor leningen 
ook voor deze woningen geldt. We gaan onderzoeken of dit garantiefonds ook opengesteld kan worden  
voor marktpartijen die, onder aanvullende condities, in ditzelfde segment investeren.
 BBB wil het optoppen van woningen, een extra verdieping op woningen bouwen, stimuleren. 
 Wij willen dat de milieuregels worden versoepeld om de huisvesting van arbeidsmigranten op bedrijven-
terreinen mogelijk te maken.
VOOR JONGEREN EN OUDEREN
 Jongerencontracten in sociale huur omzetten naar starterscontracten voor de eerste huurder, zodat 
28-jarigen niet buiten de boot vallen in deze te krappe markt. 
 Wij maken het ontwikkelen van studentenhuisvesting interessant door ook erkende studentenhuis-
vesting als woonvorm toe te staan bij het aanvragen van huurtoeslag, zolang het toeslagenstelsel in 
de huidige vorm bestaat.
 De regelgeving omtrent kamerverhuur wordt versoepeld zodat het interessanter wordt om een kamer 
te verhuren.
 Studieschuld niet meenemen bij de hypotheek, zoals was afgesproken bij het leenstelsel.
 BBB wil weer woonvormen voor ouderen die meer zorg nodig hebben, in de vorm van moderne be-
jaardenhuizen in dorpen en/of stadsdelen bouwen, complexen waar ouderen fijn samen kunnen wonen 
in hun vertrouwde omgeving. Zo helpen we ouderen aan een geschikte woonomgeving en zorgen 
we voor doorstroming door mogelijk te maken dat ze hun lagere woonlasten “mee verhuizen”. In het 
hoofdstuk zorg staat hoe we dit voor ons zien. 40
VISIE EN VERKIEZINGSPROGRAMMA 2023-2027 BBB wil particulier opdrachtgeverschap en eigen initiatief van jongeren stimuleren. Jongeren kunnen 
en willen zelf, om kosten te besparen, eigen inbreng hebben qua werkzaamheden in lokale woningbouw -
 projecten. Door samenwerking als nieuwe ‘noabers’ onstaat dan ook weer gemeenschapszin.
 BBB wil starters met lagere inkomens helpen bij het kopen van hun eerste huis, daarvoor zullen we 
samen met de gemeenten de inzet en mogelijkheden voor startersleningen uitbreiden. 
VOOR HET PLATTELAND
 Bouwplannen voor alle dorpen naar lokale behoefte.
 Bouwen aan randen van dorpen en steden toestaan. 
 Ruimte voor Ruimte regeling versoepelen en standaardiseren. 
 Bij ruimtelijke ontwikkeling rekening houden met hoogwaardige agrarische grond,  
die we voor de voedselproductie behouden. 
 Bij woningbouw in het buitengebied wordt de milieuregelgeving zo aangepast dat bewoners geacht 
worden rekening te houden met het feit dat zij in een agrarisch gebied zijn gaan wonen.
 We zijn voor inbreiding en willen mensen aanmoedigen om met meerdere huishoudens woningen te 
delen, bijvoorbeeld door bij te bouwen op grote erven of door woningen te splitsen. 
 Lokale jongeren en andere lokaal gebonden woningzoekenden, voorrang geven bij de toewijzing van 
sociale huur en de verkoop van nieuwbouwprojecten.
 Het toestaan van bouw van een extra woning voor familieleden op het erf.
EXTRA BBB-PLANNEN
 De Oostvaardersplassen is een spontaan ontstaan “wens natuurgebied” van 5.600 hectare. Een jong 
gebied en eigendom van de Nederlandse overheid. BBB wil het droge gedeelte van het Oostvaarders-
plassen gebied, geschikt maken om minimaal 100.000 woningen te bouwen. Burgers wonend in de 
natuur met goede verbindingen naar de omringende steden. Voor de vele watervogels blijven de 
Oostvaardersplassen als overwinteringsgebied en N2000-gebied in stand.
 We beperken immigratie om de achterstanden in de woningnood weg te kunnen werken, dit doen we 
door:
   Maximaal 15.000 statushouders, inclusief eventuele nareizigers, per jaar toe te laten in Neder land 
en hierover in Europa afspraken te maken.
   We passen het verdienmodel van universiteiten en hogescholen aan, om zo het aantal buitenlandse  
studenten terug te brengen. In grensregio’s werken we aan goede huisvestingsplannen, samen 
met universiteiten en hogescholen
   We krijgen meer grip op arbeidsmigratie. We voorkomen dat gewone burgerwoningen voor arbeids-
migranten worden opgekocht. De realisatie van nieuwe arbeidsmigrantenhuisvesting bij werk -
locaties vereenvoudigen we. 41VISIE EN VERKIEZINGSPROGRAMMA 2023-2027
42VISIE EN VERKIEZINGSPROGRAMMA 2023-2027
Hoofdstuk 3
Werken43
VISIE EN VERKIEZINGSPROGRAMMA 2023-2027Werk is een van de fundamenten van onze samenleving. Door te werken krijg je financiële ruimte, sociale 
contacten en voldoening. Je levert een bijdrage aan de samenleving en door de ervaringen die je opdoet, 
heb je de mogelijkheid om je als persoon breder te ontwikkelen. Iedereen krijgt dezelfde kansen en moge-
lijkheden, maar we realiseren ons ook dat niet iedereen kán werken of in dezelfde mate mag werken. We 
kijken met evenveel waardering naar werknemers die praktisch werk verrichten als naar werknemers die 
theoretisch werk verrichten.
In de afgelopen jaren zijn onze verwachtingen ten aanzien van werk en de invulling daarvan sterk veranderd.  
Zo wisselen we vaker van werkgever en daarbij stappen we ook vaker over naar een nieuw werkgebied. 
Sinds covid is het voor sommige beroepen heel gewoon geworden om je werk deels online te verrichten. 
De wereld waarin we werken is veranderd, waardoor nieuwe beroepen ontstaan en oude beroepen ver-
dwijnen. Door de toenemende vergrijzing van de samenleving neemt de krapte op de arbeidsmarkt toe. 
Het is in sommige sectoren heel erg moeilijk om aan voldoende gekwalificeerd personeel te komen, wat 
mede veroorzaakt wordt door een tekort aan praktisch opgeleid personeel.
Met al deze veranderingen is het belangrijk dat de arbeidsmarkt mee verandert om deze aantrekkelijk te 
houden. Daarbij wordt de hervorming van de arbeidsmarkt integraal en in lijn met het SER-advies voort-
gezet. Meer flexibiliteit in vaste arbeidscontracten en minder verschillen tussen vast en flexibel/ZZP zijn 
nodig. Ook een andere manier van belasting heffen, zodat meer werken ook daadwerkelijk loont, is nodig. 
De basishouding van de overheid moet zijn dat werknemers, werkgevers en vrijwilligers vanuit vertrouwen 
benaderd worden.
Niet alleen betaald werk is belangrijk. We willen dat iedere vorm van arbeid die bijdraagt aan onze samen -
leving belangrijk is. Daarom willen wij dat de waardering voor de mensen die een actieve bijdrage aan de 
maatschappij leveren, bijvoorbeeld als mantelzorger, vrijwilliger of opvoeder van kinderen, gelijk is aan de 
waardering voor de mensen met een betaalde baan. Soms zit het gewoon tegen. Mocht je arbeidsrelatie 
veranderen vanwege omstandigheden, dan krijg je hulp. Lukt je huidige werk niet meer? Dan gaan we op 
zoek naar wat je nog wel kunt. En als werken helemaal  niet meer gaat, zorgen we goed voor je. 
De overheid speelt een belangrijke rol om ervoor te zorgen dat zowel werkgevers als werknemers weten 
waar ze aan toe zijn. Dat vraagt om een overheid met een langetermijnvisie op een toekomstbestendige 
arbeidsmarkt. 
 Het huidige toeslagenstelsel afschaffen en vervangen door een systeem waarbij bijvoorbeeld de eerste  
30.000 euro inkomen voor werknemer en werkgever belasting- en premievrij is. Hoofdstuk 3
WerkenWERK MOET LONEN
VOOR IEDEREEN
GOED FATSOEN
GOED PENSIOEN44
VISIE EN VERKIEZINGSPROGRAMMA 2023-2027 BBB vindt het belangrijk dat de afbouw van toeslagen gefaseerd  en zonder koopkrachtval gaat. Onder 
andere AOW-gerechtigden die volledig afhankelijk zijn van toeslagen dienen gecompenseerd te worden.
 We streven ernaar dat mensen die nu op afstand staan van de arbeidsmarkt actief gekoppeld worden 
aan passend werk. 
 Een arbeidsongeschiktheidsverzekering moet voor iedere werkende inwoner in Nederland beschikbaar  
zijn. 
 Buitenlandse werknemers en studenten die een meerwaarde hebben voor de Nederlandse economie 
zijn welkom als er voldoende huisvesting is. Studenten hebben recht op voldoende huisvesting. De 
beschikbaarheid van kamers voor studenten in een stad is bepalend voor het aantal buitenlandse 
studenten.
 De loonkloof, voor zover die nu nog bestaat en die leidt tot een lager gemiddeld uurloon voor vrouwen 
die hetzelfde werk verrichten als mannen, dichten we zo snel mogelijk. Een dergelijk verschil in uur -
loon is overigens ook verboden op grond van de Wet gelijke behandeling.
 We zorgen ervoor dat niemand buiten zijn schuld onder het bestaansminimum terecht komt en ver-
hogen, op lange termijn, de sociale uitkeringen en het minimumloon. We houden daarbij rekening met 
de inflatie  en de gestegen kosten van levensonderhoud. Zo zorgen we voor bestaanszekerheid.
 We willen zo snel mogelijk een stelsel voor kinderopvang invoeren, met een beperkte eigen bijdrage. 
Dat doen we voor iedereen die aantoonbaar een bijdrage levert in loondienst, als ondernemer of als 
vrijwilliger of mantelzorger.
 We willen ervoor zorgen dat ook mensen met flexibele diensten voldoende toegang hebben tot 
gastouderopvang. 
 Ook kansrijke asielzoekers die nog geen verblijfsstatus hebben, moeten betaald kunnen werken of 
stage kunnen lopen. Van de opbrengsten vloeit een gedeelte terug naar de opvangkosten.
 Vlottrekken van een nationaal werkgarantie- en omscholingsfonds voor mensen met banen met minder 
toekomstperspectief.
 We zorgen ervoor dat arbeidsparticipatie in geval van ziekte niet onnodig lang wordt uitgesteld door 
maatregelen te nemen om het grote tekort aan verzekeringsartsen bij UWV op te lossen.
 We draaien de invoering van de nieuwe Pensioenwet terug.
 Het aparte pensioensysteem voor Politieke Ambtsdragers (Appa) wordt afgeschaft. Politieke Ambts-
dragers worden onderdeel van hetzelfde pensioensysteem als de rest van Nederland.
 De pensioengerechtigden en pensioendeelnemers krijgen invloed op de keuzes die pensioenfondsen 
maken op het gebied van beleggingsdoelen. Wie niet het risico wil lopen op een lager pensioen moet 
kunnen kiezen voor beleggingsdoelen die meer nadruk leggen op rendement dan bijvoorbeeld op 
duurzaamheid.
 Het tarief van ZZP’ers werkzaam in het publieke domein wordt gemaximeerd ten opzichte van het 
tarief van iemand in vaste dienst inclusief een reële opslag. Avond- nacht- en weekenddiensten leiden 
zowel voor mensen in loondienst als ZZP’ers tot een toeslag op het uurtarief.
 De overheid geeft zelf het goede voorbeeld door minder flexwerkers en ZZP’ers in te huren en meer 
mensen een vast contract te geven.
 BBB wil excuses aan Nederlandse ambtenaren en militairen die in de Tweede Wereldoorlog in toen-
malig Nederlands-Indië werkten én een individuele financiële tegemoetkoming voor KNIL-weduwen 
(de zogenaamde backpay-regeling).45VISIE EN VERKIEZINGSPROGRAMMA 2023-2027
46
VISIE EN VERKIEZINGSPROGRAMMA 2023-2027
Hoofdstuk 4a
Economie en
ondernemen 47
VISIE EN VERKIEZINGSPROGRAMMA 2023-2027Een sterke economie is een economie die uitgaat van eigen kracht. We waarderen wat we als land in huis 
hebben. We zetten in op de dingen waar we goed in zijn en ondersteunen de sectoren waarmee we voor-
oplopen in de wereld. Een sterke, hoogwaardige economie is ook nodig om sociaal, cultureel en techno-
logisch bij de tijd te blijven en om ontwikkeling van zaken betaalbaar te houden. Een sterke economie zorgt 
voor werkgelegenheid en inkomsten voor de overheid. 
Dit geldt allemaal ook voor onze voedselsector en ook voor de maakindustrie in ons land. Plekken waar 
honderdduizenden mensen hard aan het werk zijn om hun brood te verdienen, efficiëntie en innovatie aan 
te jagen, te importeren en te exporteren en aan alledaagse behoeften te voorzien. Iets waar Nederland te 
lang een slecht en inconsistent beleid op heeft gevoerd.
Waar andere landen in de wereld omstandigheden voor hun ondernemers goed houden en daarmee de 
waarde van hun industrieën en al die miljoenen mensen die er werken, erkennen en versterken, doet Neder-
land dat minder goed. Sterker nog, we maken het vaak extra moeilijk. We moeten echter juist nú ambitie 
tonen met een visie op de toekomst en onze ondernemers daarin meenemen. We willen stoppen met 
regels op regels, en meer ruimte bieden voor ondernemerschap, innovatie en vergroening. 
Ondernemen vindt plaats bij bedrijven, van multinationals, grote ondernemingen, familiebedrijven, MKB’ers 
tot zzp’ers. Het MKB en de familiebedrijven spelen een belangrijke rol in het creëren en behoud van onze 
welvaart. Deze ondernemingen zijn verantwoordelijk voor ongeveer 70% van de banen in Nederland. BBB 
vindt dat de overheid een beleid moet voeren wat deze ondernemers voor Nederland behoudt.
BBB vindt het belangrijk dat de overheid alle ondernemers ondersteunt en stimuleer in hun ontwikkeling. 
Deze regionale ondernemers vormen een belangrijke pijler voor een gezonde lokale economie en daar -
mee voor een gezonde samenleving in de steden, de dorpen en op het platteland. Hierbij moet rekening 
worden gehouden met de regionale verschillen in Nederland en moeten we in de grensregio’s nog  meer 
samenwerking zoeken met onze buurlanden.
 We waarborgen de betaalbaarheid en leefbaarheid in Nederland. Dat doen we door de onafhankelijkheid  
te bewaken van het buitenland als het gaat om primaire levensbehoeften, voedselveiligheid, dier- en 
volksgezond heid en welzijn.
 We stimuleren de ontwikkelingen van clusters waar grote bedrijven, MKB, startups, universiteiten,  
financiers en overheid elkaar ontmoeten, inspireren en versterken.
 We behouden essentiële productieprocessen en strategische kennis waar mogelijk in Nederland of in 
ieder geval in Europa. Zo voorkomen we een te grote afhankelijkheid van een enkel land of een te kleine  
groep landen . 
 We beschermen ons midden- en kleinbedrijf tegen regeldruk en administratieve lasten voor maat-
schappelijk ondernemen die gemaakt zijn voor multinationals (OESO-richtlijnen).
 We zorgen ervoor dat we niet mogen importeren wat we hier niet mogen produceren. Hoofdstuk 4a
Economie en
ondernemen TROTS OP
ONZE BEDRIJVEN48
VISIE EN VERKIEZINGSPROGRAMMA 2023-2027 We beschermen onze nationale belangen via EU-handelsverdragen. Daarin wordt opgenomen dat 
klimaat, milieu en gezondheidseisen van importproducten gelijk zijn aan de eisen die hier gelden voor 
de productie ervan.
 We voeren een ambitieuze industriepolitiek in, ter ondersteuning van die sectoren en bedrijven waarmee  
we in Nederland wereldwijd vooroplopen. Zo ondersteunen we onze ondernemers van klein tot groot. 
 We verminderen de regel- en vergunningendruk voor ons bedrijfsleven.
 We volgen het nieuw geïntroduceerde systeem van ‘CO2-belasting’ (Carbon Border Adjustment Mecha-
nism) bij import zeer kritisch. We grijpen hierop in zodra blijkt dat in Nederland gevestigde producenten  
hiervan oneerlijke concurrentie ondervinden.
ONDERNEMEN
 Er komt een toegankelijke en laagdrempelige regeling speciaal voor innovatie bij kleine ondernemers 
en de mogelijkheid om via ‘pilots’ (proeftuinen) de werking van hun innovaties te bewijzen.
 We investeren minimaal evenveel in de uitbreidingsmogelijkheden voor onze Nederlandse bedrijven 
als in het verbeteren van het vestigingsklimaat voor buitenlandse bedrijven.
 Het moet in Nederland mogelijk blijven om aankopen contant af te rekenen, zowel voor particulieren 
als voor ondernemers.
 De Bedrijfsopvolgingsregeling (BOR) die essentieel is voor de continuïteit van Nederlandse familie-
bedrijven wordt gehandhaafd met de tarieven van 2023. 
 Misbruik van de BOR door oneigenlijke structuren wordt aangepakt en knelpunten worden opgelost. 
Daarbij kijken we goed hoe andere Europese landen hier vorm aan hebben gegeven. Zo zorgen we voor  
een gelijk speelveld voor onze ondernemers. 
 Onze concurrentiekracht holt achteruit. Vaak door extra Nederlandse regelgeving en hoge lasten. We 
moeten ons op nationaal en internationaal niveau inzetten om regelgeving te verminderen. Daardoor 
kunnen ondernemers weer doen waar zij goed in zijn: innoveren en waarde toevoegen. 
 De privacy regels (GDPR) frustreren ontwikkelingen in de productie van slimme (medische) apparaten  
met als effect dat bedrijven verhuizen naar andere landen. De BBB is van mening dat we zo het paard 
achter de wagen spannen, omdat we dergelijke apparatuur vervolgens wel importeren. We vinden 
dus dat geanonimiseerd datagebruik mogelijk moet zijn bij de ontwikkeling van innovaties.
 De vergunningstrajecten voor biotechvergunningen duren in Europa te lang waardoor bedrijven ver-
trekken en onze afhankelijkheid verder vergroot wordt. Deze moeten versneld worden.49VISIE EN VERKIEZINGSPROGRAMMA 2023-2027GASWINNING, ZOUTWINNING EN GESTAPELDE MIJNBOUWSCHADE 
IN GRONINGEN EN DRENTHE
Na de vernietigende conclusies van de Parlementaire Enquête is gebleken dat de overheid ernstig tekort is
geschoten en dat vele inwoners van Groningen en Drenthe met de gevolgen van gestapelde mijnbouwschade
zijn blijven zitten. De gevolgen van de gas- en zoutwinning en de grootschalige grondwateronttrekkingen 
zijn kapotte woonhuizen, boerderijen, mestkelders, bedrijfspanden en monumenten.
Ongericht geld uitkeren lost niks op. In en met Groningen willen we gaan bewijzen dat het oplossen van 
problemen loont. BBB wil dat de regie komt te liggen in de regio zelf met een faciliterende overheid. Voor 
de gedupeerden, voor de samenleving, voor het vertrouwen in de overheid en ook zeker met aandacht 
voor de mentale gevolgen.
Het uitgangspunt is daarbij simpel: elke woning in het aardbevingsgebied moet schadevrij, veilig en verduur-
zaamd uit deze donkere periode in de Groningse geschiedenis komen. De economische en sociale agenda
voor Groningen moet de toekomst van Groningen verder borgen. Niet van bovenaf geregisseerd, maar ten
dienste van de Groningers. Dát is een ereschuld inlossen. Dát is schatplichtig zijn.
50
VISIE EN VERKIEZINGSPROGRAMMA 2023-2027
Hoofdstuk 4b
Financieel welzijn 
en fiscaliteit 51
VISIE EN VERKIEZINGSPROGRAMMA 2023-2027Hoofdstuk 4b
Financieel welzijn 
en fiscaliteit BELASTING IS PRIMA
MAAR WEL EERLIJK
De enorme waardevermindering van ons geld, inclusief de gestegen kosten voor ons levensonderhoud en de  
sterk gestegen energieprijzen, zorgen ervoor dat meer dan een miljoen burgers onder de armoedegrens 
terecht komen. BBB staat voor koopkrachtbescherming en armoedebestrijding; we laten niemand achter. 
Belastingen worden op dit moment door de overheid niet alleen gebruikt om taken uit te voeren maar ook 
om het gedrag van burgers en de samenleving te sturen. Dat slaat zelfs zover door dat onderwerpen als 
vleestax en suikertax telkens weer opduiken.
 De overheid moet zich beperken tot haar kerntaken. Een effectief belastingstelsel is rechtvaardig en 
zorgt zo voor draagvlak onder burgers en ondernemers. 
 Draagvlak op basis van rechtvaardigheid is de beste remedie tegen ondermijning en ontduiking. BBB 
staat voor een eerlijk, eenvoudig en efficiënt belastingstelsel, waarmee op een effectieve wijze belasting 
wordt geheven bij onze burgers en bedrijven. 
 Wat BBB betreft dragen de sterkste schouders de zwaarste lasten, waarbij alleen daadwerkelijk genoten  
inkomsten worden belast.
 We willen dat de overheid op alle niveaus een boekhoudkundig sluitende financiële verslaggeving 
rapporteert binnen de geldende termijnen.
FINANCIEEL WELZIJN
 We verhogen de bijstandsuitkering en het minimumloon zodat in voldoende mate rekening wordt 
gehouden met de inflatie en de gestegen kosten van levensonderhoud. 
 We zorgen dat de gezinnen die het slachtoffer zijn van het toeslagenschandaal op korte termijn  
financieel worden gecompenseerd. We streven naar een snelle gezinshereniging, daar waar kinderen 
onterecht uit huis zijn geplaatst.
 We ontmoedigen de schulden-industrie waarin bedrijven geld verdienen aan de schulden van mensen  
die al in de problemen zitten. Het onderling doorverkopen van openstaande vorderingen van burgers 
wordt verboden en het recht van dagvaarding door incassobureaus wordt beperkt. 
 We onderzoeken de mogelijkheid van een geregistreerde schuldhulpregeling. Het doel is dat we voorkomen  
dat mensen die in geldnood zitten, nog verder in de problemen komen door nog verder oplopende 
schulden. 
 We zetten ook in op duidelijke voorlichting om beter met geld om te gaan. 
 We richten een microkredietinstelling op, die zich richt op sociale schuldhulpverlening. Deze krediet-
instelling herfinanciert schulden en begeleidt burgers naar een schuldenvrije toekomst.
 De Nederlandse Loterij krijgt als enige een vergunning voor een grote landelijke loterij. Hierdoor 
neemt de controle op verslaving toe en komen de winsten ten goede aan de belastingbetaler. 
 Kleine en lokale loterijen met prijzen onder de 10.000 EUR en casino’s blijven toegestaan. 
 Werken moet lonen. Dit vergt een aanpassing van ons belastingstelsel. En het vangnet voor mensen die 
niet kunnen werken moet ruimer worden opgezet. Zo kunnen mensen hun hoofd boven water houden 
zonder aangewezen te zijn op allerlei lokale private initiatieven.52
VISIE EN VERKIEZINGSPROGRAMMA 2023-2027 Gemeenten krijgen extra compensatie voor de extra uitgaven aan bijzondere bijstand om huishoudens 
die onder het sociaal minimum zakken, te kunnen ondersteunen.
 Financiering voor gemeenten en provincies via het Gemeente- en Provinciefonds gaat gelijk lopen 
met de collegeperiodes in gemeenten en provincies. Zo ontstaat er tijdens hun regeerperiode geen 
zogenaamd ravijnjaar  in de structurele begroting.
FISCALITEIT
 Fiscale regelingen die niet efficiënt zijn en/of niet meer werken, worden afgeschaft. Nieuwe fiscale 
regelingen dienen begrijpelijk en eenvoudig toepasbaar te zijn. 
 We onderzoeken of het mogelijk is een extra (derde) schijf te introduceren in de vennootschaps-
belasting. In deze extra schijf worden winsten boven een bepaald bedrag extra belast en binnen 
groepsstructuren wordt vennootschapsbelasting op basis van geconsolideerde winst geheven. De 
belastingdruk voor bedrijven mag niet verder oplopen. Bedrijven zijn geen pinautomaat.
 Wij willen het verschil in belastingdruk tussen personeel in vaste dienst en ZZP’ers verkleinen, zodat 
het aantrekkelijker wordt om mensen in vaste dienst aan te nemen.
 We voeren geen rekeningrijden in naast/bovenop de huidige belastingen en heffingen die al het gebruik  
en bezit belasten.
 Er moet meer transparantie komen over afspraken (zogenaamde rulings) tussen de fiscus en bedrijven.
 De Belastingdienst wordt ingrijpend hervormd. We bieden de ambtenaren de middelen die ze nodig  
hebben om hun werk goed uit te voeren zoals goede automatisering.
 In de inkomstenbelasting worden alle daadwerkelijke inkomsten gezamenlijk belast ter vervanging 
van het huidige boxenstelsel. Alle toeslagen worden afgeschaft en vervangen door een belasting- en 
premievrij bedrag en/of negatieve belastingaanslag.
 Alleen daadwerkelijk genoten inkomsten en rendementen worden belast en er vindt geen belasting-
heffing over fictieve inkomsten meer plaats.
 We behouden de huidige fiscale regelingen die innovatie en ontwikkeling stimuleren en we onderzoeken  
mogelijkheden om deze nog verder te verbeteren. 
 We brengen groente en fruit onder het 0% BTW-tarief.
 De heffings-/invorderingsrente die de belastingdienst in rekening kan brengen, wordt gemaximeerd 
op de gemiddelde rente op de spaarrekeningen +1%.
 Nederlandse belastingheffing is en blijft onze eigen verantwoordelijkheid en aangelegenheid en dat 
zullen we niet (deels) overdragen aan de EU of anderszins. 
 Het beleid van de Europese Centrale Bank moet wat BBB betreft transparanter, frequenter en beter 
worden verantwoord, gecontroleerd en beperkt. De ECB moet zijn balans versneld afbouwen. 
 We pakken de brievenbusfirma’s aan. Nederland is geen land waar buitenlandse bedrijven belasting 
kunnen ontduiken.
 Belasting op energie en milieu moet eerlijker, eenvoudiger en effectiever worden gemaakt. Er moet 
nog nader worden bekeken hoe dit het beste kan worden gedaan.53VISIE EN VERKIEZINGSPROGRAMMA 2023-2027
54VISIE EN VERKIEZINGSPROGRAMMA 2023-2027
Hoofdstuk 4c
Financiële
infrastructuur 55
VISIE EN VERKIEZINGSPROGRAMMA 2023-2027BBB vindt het belangrijk dat iedereen in Nederland (burgers, bedrijven en organisaties) toegang heeft tot 
de financiële infrastructuur in ons land. De Nederlandse banken moeten hier tegen aanvaardbare kosten 
voor zorgen. 
Veel mensen en bedrijven maken gebruik van pinbetalingen en andere digitale betalingsmogelijkheden. 
Maar er blijven mensen en bedrijven die de voorkeur geven aan contante betalingen. 
 Wat BBB betreft moet het gebruik van contant geld mogelijk blijven, waarbij we voorwaarden stellen 
specifiek gericht op bestrijding van criminaliteit. 
 We zijn voor vrijheid en staan voor de mogelijkheid om transacties met contant geld te verrichten, 
zonder extra controle van de kant van de overheid en/of de financiële sector.
Banken zijn een belangrijke partner in het bestrijden van financiële criminaliteit, zoals ondermijning. Banken  
moeten hun wettelijke verplichtingen die bijdragen aan het verminderen van criminaliteit en het verhogen  
van de veiligheid nakomen. Dit betreft bijvoorbeeld de Wet ter voorkoming van witwassen en financieren 
van terrorisme (Wwft). Wel zet BBB vraagtekens bij het verder verzwaren van deze taken die in principe 
bij de overheid thuis horen. 
 BBB vindt het belangrijk dat de banken deze wetgeving toepassen zonder dat dit ten koste gaat van 
de service aan hun klanten. 
 De kosten ervan mogen ook niet afgewenteld worden op de klanten van banken, het is onderdeel van 
hun bancaire  taak. 
 BBB verlangt van de bankensector dat ze niet meer eisen stellen en/of gegevens opvragen dan nodig 
voor de (wettelijke) interne verantwoording, en dan nodig voor hun wettelijke verplichtingen. 
 Tot slot dienen banken uit privacy oogpunt voorzichtig om te gaan met de gegevens van hun klanten. 
We vinden het belangrijk dat deze gegevens niet zomaar zonder goede redenen gedeeld worden 
met derde partijen of de overheid. 
 Wel is het mogelijk dat Nederlandse banken deze gegevens in het kader van hun samenwerking onder -
ling delen onder strikte voorwaarden. Daarbij houden zij zich aan de Algemene Verordening Gegevens-
bescherming (AVG) die zorgt voor privacybescherming. 
 Veel van de bancaire dienstverlening is al gedigitaliseerd en wij willen extra aandacht voor en hulp 
geven aan die klanten die daar moeite mee hebben. 
 BBB is voor financiële educatie aan kinderen en jongeren en overheidscommunicatie moet hier een 
belangrijke rol in spelen.
 Burgers, bedrijven en organisaties kunnen te maken krijgen met de gevolgen van de Wet ter voorkoming  
van witwassen en financieren van terrorisme (Wwft). Daardoor kan het zijn dat zij geen toegang meer 
hebben tot de financiële dienstverlening. In dat geval moeten zij normale rechtsbescherming krijgen 
via een bezwaar- en beroepsprocedure.
 Het beleid van de Europese Centrale Bank moet wat BBB betreft transparanter, frequenter en beter 
worden verantwoord, gecontroleerd en beperkt. De ECB moet zijn balans versneld afbouwen.Hoofdstuk 4c
Financiële
infrastructuur CONTANT GELD
OVERAL TE BESTEDEN56
VISIE EN VERKIEZINGSPROGRAMMA 2023-2027
Hoofdstuk 5
Gezondheidszorg
en sport57
VISIE EN VERKIEZINGSPROGRAMMA 2023-2027Hoofdstuk 5
Gezondheidszorg
en sportHet is twee voor twaalf in de zorg. Het zorgstelsel is inmiddels zo goed als vastgelopen. De marktwerking 
in de zorg heeft opgeleverd dat zorgbehandelingen op zichzelf goedkoper zijn geworden. Na het invoeren  
van de marktwerking zijn we echter ook meer zorg gaan consumeren. Er is de afgelopen jaren een con-
centratie bij zorgverzekeraars ontstaan. De commercialisering van zorginstellingen met bijbehorende 
kostenverhogende aanbestedingsvoorwaarden, protocollering en andere administratieve verplichtingen, 
zorgt dat we inmiddels tegen de grenzen zijn opgelopen. Er werken zo langzamerhand heel veel mensen 
AAN de zorg en niet meer IN de zorg. Daarnaast kan er technisch veel meer en zijn er steeds meer dure 
medicijnen op de markt gekomen die lang niet altijd voor genezing zorgen. Door personeelstekort ontstaan 
er steeds meer gaten in de zorgverlening. 
BBB staat voor een zorgsysteem waarin iedereen, ongeacht inkomen of omstandigheden, toegang heeft 
tot zorg en de benodigde hulp ontvangt. Ons doel is een zorgsysteem waarin we omzien naar elkaar, met 
respect en waardigheid voor elk individu. Bij BBB hechten we veel waarde aan noaberschap en het be-
handelen van anderen zoals we zelf behandeld willen worden. Daarnaast vindt BBB dat burgers weer zelf 
zeggenschap over hun leven en samenleven moeten krijgen. Deze kernwaarden vormen de basis van 
onze visie op de gezondheidszorg. Uiteraard moet de zorg ook betaalbaar blijven. Hier maken wij echter 
wel andere keuzes dan tot nu toe gemaakt zijn.
Gezondheidszorg is een groot goed. Gezondheidszorg is daarnaast breed. Het gaat om verzorgen, genezen,  
soms redden wat er te redden valt, begeleiden naar een menswaardig levenseinde, troosten, omringd 
zijn. Wij willen zorgen voor een zorgsysteem waarin iedereen, ongeacht inkomen of omstandigheden, 
toegang heeft tot zorg en de benodigde hulp ontvangt. BBB realiseert zich daarbij dat niet alles altijd kan, 
maar dan wel alles uit de kast gehaald moet worden om mensen te helpen.
In onze visie staat de mens (en niet de verzekeraar) in al zijn bijzonderheid centraal; de patiënt én de 
zorgprofessional. Geen mens is immers hetzelfde. Wij geloven in de autonomie van de zorgprofessionals 
en hebben vertrouwen in hun vermogen om de juiste afwegingen en keuzes te maken voor de best moge lijke 
zorg. Wij streven naar een mensgerichte benadering, waarbij we de administratieve lasten tot een minimum 
willen beperken om de focus te kunnen leggen op de behoeften van de patiënten. Protocollen zijn daar 
dienstbaar aan, maar mogen het gesprek dat gaat over goede zorg niet smoren.
Nederland heeft te maken met een dubbele vergrijzing: meer ouderen en een stijgende levensverwachting 
leiden tot hogere zorgvraag en kosten. Tegelijkertijd is het tekort aan zorgpersoneel in de zorg een groot 
probleem. Tegen 2040 moet één op de vier werkenden werkzaam in de zorg zijn om aan de vraag te 
voldoen. Dit vraagt dringend om oplossingen voor behoud van zorgkwaliteit. Het echte verhaal is dan 
ook dat we zo langzamerhand in een tijd zijn beland waarin de schaarste verdeeld moet worden. De zorg 
moet anders geregeld gaan worden. De mensen in de zorg haken steeds vaker af vanwege administratieve  
lasten, protocollering en te weinig zeggenschap over het eigen rooster. BBB wil dan ook dat rigoureus 
geschrapt wordt in allerlei bureaucratische systemen die er toe geleid hebben dat een verpleegkundige 
ongeveer 40% van haar tijd besteedt aan pap ier en wat één van de hoofdredenen  is waarom werknemers 
de zorg verlaten. Wij willen dat werken IN de zorg belangrijker wordt dan werken AAN de zorg. GEEN ZORGEN
OM UW ZORG!58
VISIE EN VERKIEZINGSPROGRAMMA 2023-2027Een deel van onze maatregelen levert geld op, maar een deel kost op de korte termijn meer geld. Toch 
zullen we de komende 4 jaar moeten investeren in gezondheidszorg en preventie om in de toekomst juist 
kosten te kunnen besparen. Dat is gezond verstand.
BBB wil werken aan het verbeteren van de gezondheidszorg en dat zullen we doen vanuit vier pijlers: 
1. De basiszorg moet dichtbij beschikbaar zijn voor iedereen.
2. De regie op de zorg komt te liggen bij zorgprofessionals en niet bij beleidsmakers of zorgverzekeraars
3. De zorg moet weer aantrekkelijk worden om in te werken.
4. Gezonde leefstijl en sport voor iedereen. 
Hieronder werken we de vier pijlers verder uit. 
BASISZORG VOOR IEDEREEN DICHTBIJ
Eerstelijnszorg moet dichtbij beschikbaar zijn voor iedereen. Of zorg dichtbij aanwezig en beschikbaar is, 
draagt bij aan de kwaliteitsbeleving van de patiënt. Of het nu gaat om verloskundige zorg, algemene 
jeugdgezondheidszorg of dat je voor je huisarts naar een ander dorp moet. BBB wil de basiszorg voor 
iedereen dichtbij beschikbaar houden en daarom werken we de komende vier jaar aan de volgende punten:
 De huisarts als spin in het web in de gezondheidszorg. De huisartsen coördineren patiëntenzorg en spelen  
een cruciale rol in het beheersen van zorgkosten. Zij leveren steeds complexere zorg thuis en krijgen meer  
taken toebedeeld. BBB wil daarom dat overbodige taken op aangeven van de huisartsen  vereniging 
worden geschrapt. Taken kunnen alleen naar de huisartsenpraktijk worden overgedragen als er voldoen -
de ondersteuning en middelen zijn, of als andere taken vervallen. De ‘meer tijd voor de patiënt’ wordt 
structureel gefinancierd. Investeren in de huisarts leidt tot kostenbesparing verderop in de keten.
 Samen met gemeenten zorgen we voor geschikte en betaalbare huisvesting voor huisartsen in elk 
dorp en/of wijk. Zo heeft iedereen de mogelijkheid tot een huisarts in de buurt.
 We behouden de apotheekhoudende huisarts. De apotheekhoudende huisarts, die met name in het 
landelijk gebied gevestigd is, heeft het moeilijk door toenemende bureaucratie en financiële druk van 
zorgverzekeraars. Zij willen kosten besparen, maar zoeken dat in de verkeerde hoek. Het verdwijnen 
van de apotheekhoudende huisarts kan de zorg en leefbaarheid in landelijke gebieden bedreigen en 
andere lokale diensten beïnvloeden. 
 De Integrale Zorgakkoorden hebben de juiste doelen, maar de weg waarlangs deze bereikt worden, 
zijn bureaucratische, kostenverhogende trajecten geworden. BBB zet liever in op zorgbreed wijzigingen  
doorvoeren die kostenbesparend zijn. Voor de huisartsen geldt dat de toegezegde structurele finan-
ciering van meer tijd per patiënt ook daadwerkelijk moet worden ingevoerd. 
 We zorgen voor sterke acute zorg in de regio. SEH, ziekenhuizen en huisartsenposten worden niet 
gesloten, maar we zetten in op samenwerking. 
 Voor de hoog complexe zorg streven we naar spreiding over Nederland. BBB ziet in dat concentratie van  
zorg soms onvermijdelijk is. We moeten ervoor zorgen dat niet alle hoog complexe zorg geconcentreerd  
wordt in een bepaalde regio. Er moet daarbij rekening gehouden worden met de gevolgen van deze 
concentratie voor het totale zorgaanbod in de regio.
 We investeren in de zorg thuis voor ouderen en gehandicapten. Goede zorg thuis is essentieel om waardig  
oud te kunnen worden en langer in je eigen huis te kunnen blijven wonen. Maar ook voor mensen met een  
lichamelijke beperking is dit van belang. Het PGB blijft dan ook bestaan. We verhogen het budget voor 59
VISIE EN VERKIEZINGSPROGRAMMA 2023-2027thuiszorgdiensten om meer ouderen te kunnen bedienen. Hierbij is het van belang dat er een betere 
samenwerking en afstemming komt tussen verpleegkundige zorg en de huishoudelijke ondersteuning. 
Hulpmiddelen voor mensen met een lichamelijke beperking worden daadwerkelijk aangepast aan wat 
zij nodig hebben. 
 We willen meer verpleeghuizen en speciale woonvormen (bijvoorbeeld in de vorm van moderne be-
jaardentehuizen) om aan de behoefte te voldoen. Partners hebben daarbij de mogelijkheid om samen 
te wonen.
 Mantelzorg wordt met liefde gegeven, maar is vaak ook zwaar. BBB wil mantelzorgers ontlasten door 
tijdelijk vervangende zorg mogelijk te maken, mogelijkheden te bieden voor passende vergoedingen 
en erkenning. Mantelzorg mag nooit een vervanging zijn voor tekorten in professionele zorg, tenzij 
families dat zelf graag willen. Dan worden zij ondersteund. 
 Samenwerken met lokale gemeenschappen voor preventie en gerichte zorg. BBB pleit voor een integrale  
aanpak op wijk- en buurtniveau, waarbij gemeenschapshuizen, wijkcentra en (sport)verenigingen een 
centrale rol spelen. 
 Activiteiten zoals gezamenlijk koken en bewegen, bevorderen sociale cohesie en gaan eenzaamheid 
tegen. BBB streeft naar een meer integrale aanpak waarin burgers en verschillende (zorg)professionals  
samenwerken aan alle relevante problemen op lokaal niveau, waaronder ook armoede en werkloosheid. 
 Integratie van geestelijke gezondheid in bredere zorg. Daarbij wordt de samenwerking tussen ver-
schillende zorgdisciplines bevorderd. Dit zorgt voor vroegtijdige signalering en ingrijpen bij mentale 
problemen. De Praktijkondersteuner GGZ bij de huisarts is een verrijking en wordt de aangewezen ver-
goede  eenvoudige GGZ-zorg. Daardoor ontstaat er meer financiële en praktische ruimte voor zwaardere  
GGZ-zorg.
JEUGDZORG
Onze jeugd heeft de toekomst! Daar zullen weinig mensen het mee oneens zijn. We leven in een tijd met 
veel maatschappelijke thema’s die de toekomst van onze jongeren raken. De prestatiedruk, de nadruk op hoge  
opleidingsniveaus, schoonheidsidealen en de invloed van sociale media leggen zware druk op jongeren. 
Als samenleving moeten we erkennen dat elk kind anders is en mag afwijken van de norm, zonder meteen het  
stempel afwijkend te krijgen. Helaas kan het voorkomen dat er in het leven van kinderen dingen gebeuren 
waardoor het (even) niet zo goed met ze gaat. Dit kan bijvoorbeeld komen door fysieke problemen, ver-
keerde vrienden of complexe echtscheidingen. Ook op die momenten moeten we als maatschappij om hen 
heen gaan staan en voor ze zorgen. Als BBB staan we voor de volgende punten in de jeugdzorg:
 Een kind of een gezin komt niet “zomaar” in een jeugdhulp traject terecht. Tijdig signaleren wat er speelt  
vraag betrokkenheid, kennis en kunde. BBB Is een groot voorstander van een goede verbinding tussen 
de GGD, het onderwijs en zorg. Door vroegtijdig te signaleren en met een gezin samen af te stemmen 
tussen verschillende betrokkenen, kunnen breed gedragen en uitvoerbare plannen gemaakt worden. 
BBB is een voorstander van het terugbrengen van de vroegere gezinshulp die in gezinnen die dat zelf 
niet voor elkaar krijgen rust, reinheid en regelmaat brengt. Daardoor ontstaat er ruimte om zelf weer 
meer voor de kinderen te zorgen.
 Buurthuizen, jeugdhonken, jongerenhubs etc. dragen bij aan preventie en aansluiting op de belevings-
wereld van onze jeugd. Als BBB vinden we dat de inzet van deze faciliteiten op alle mogelijke manieren  
in stand gehouden moeten worden en waar nodig uitgebreid. Denk hier bijvoorbeeld aan de inzet van 
combinatiefunctionarissen, die actief in de wijk kinderen betrekken, signaleren en verbinden. Dit heeft 
een sterk preventieve werking.60
VISIE EN VERKIEZINGSPROGRAMMA 2023-2027 Complexe echtscheidingen doen een groot beroep op jeugdzorg en jeugdbescherming. Kinderen 
raken beschadigd en dit beïnvloedt hun verdere leven. BBB wil inzetten op vroegtijdige hulp en onder-
steuning bij echtscheidingen gericht op het voorkomen van schade bij kinderen. Er wordt gewerkt 
vanuit de ervaringen van het Programma Scheiden zonder Schade dat in 2022 is afgerond. Hierbij 
wordt zo vroeg mogelijk hulp geboden aan ouders, bij voorkeur in de fase van relatieproblemen en 
voor er een scheidingsprocedure is opgestart. 
 Het is voor kinderen van groot belang om contact te hebben met beide ouders en  ouderverstoting 
moet daarom voorkomen worden. Wanneer omgangsafspraken niet worden nagekomen wordt hier 
tegen opgetreden. Hierbij is een rol weggelegd voor Veilig Thuis en hulpverlening. Naast waarschuwing 
en sanctionering dient ook waarheidsvinding een plaats te krijgen in deze aanpak. Het belang van het 
kind dient altijd voorop te staan en ook de sanctionering moet leiden tot contactherstel tussen ouder 
en kind. Alleen straf zonder herstel van contact is zinloos.   
 Kinderen in de jeugdzorg hebben vaak het gevoel dat zij niet begrepen worden of dat er niet naar hen 
wordt geluisterd. Kinderen binnen jeugdzorg moeten genoeg aanspreekpunten hebben om melding te  
maken van misstanden. BBB wil daarom een adviesorgaan door jeugdzorg-jongeren die een heldere 
visie ontwikkelen op communicatie binnen de jeugdzorg
 Als BBB staan we voor “doen wat nodig is”. Als dit betekent dat specialistische jeugdhulp nodig is, dan 
doen we dat zo kort mogelijk, waar het kan ambulant, en anders zo dicht mogelijk bij huis. Waarbij  nazorg  
voor de jeugdige en zijn of haar netwerk minstens zo belangrijk is als de inzet van de behandeling zelf.
 In de jeugdhulp wordt al een paar jaar samengewerkt om tot een toekomstscenario te komen. BBB is 
van mening dat de specialistische jeugd GGZ een eigen spoor moet zijn om naar op te schalen vanuit 
de lokale teams. Los van het regionaal veiligheidsteam.
 BBB is voor de inrichting van expertise behandelcentra met een evenredige geografische spreiding 
over Nederland. Zodat meervoudig specialistische hulp bereikbaar is voor iedereen in de eigen regio. 
 Er bestaan regionale verschillen in de resultaten en successen van de jeugdhulp. BBB pleit voor een 
betere uitwisseling van kennis en ervaring over wat goed werkt en wat effectieve en passende inter-
venties zijn in verschillende situaties. Dit kan bijdragen om de kwaliteit van de zorgketen te vergroten 
en de zorg landt waar het nodig is: bij de gezinnen. 
 We willen de jeugdprofessionals meer ruimte bieden om binnen de jeugdhulpketen organisatie over-
stijgend hun expertise in te zetten en de samenwerking op te zoeken. Wanneer betrokken partijen 
binnen het werkveld meer vertrouwen op elkaars expertise, kan er efficiënter met de beperkte ar-
beidscapaciteit worden omgegaan. Dit werkt kostenverlagend en voorkomt dat gezinnen onnodig 
worden belast.
OUDERENZORG
De situatie in de ouderenzorg moet anders. Zo kan het niet langer. Volgens het CBS is in 2050 al 24,7% 
van de bevolking 65+-er. Nu al is duidelijk dat de ouderenzorg vastloopt. Hoogbejaarde mensen wonen 
zelfstandig terwijl het in veel situaties eigenlijk niet meer kan. Meer dan de helft van de mensen boven de 
70 jaar is eenzaam. In 2040 zullen er ruim 300.000 mensen met dementie zijn. 
BBB wil meer verpleeghuisplekken. Maar ook voor mensen met een lager zorgprofiel moet er een woon-
aanbod zijn. Te vaak ontstaat er opeens een acute zorgsituatie en liggen mensen op dure ziekenhuisbedden. 
BBB wil een beter aanbod van woonvormen voor ouderen in de eigen omgeving. In de buurt van verpleeg-
huizen worden aanleunwoningen gebouwd. De ouderen die daar wonen, kunnen dan snel opschalen in 
zorgindicatie, wanneer dat opeens door ouder worden noodzakelijk is. Om dit te realiseren wordt er ook 61
VISIE EN VERKIEZINGSPROGRAMMA 2023-2027geïnvesteerd in zowel meer verpleeghuisplekken, als in beter aanbod van woonvormen voor ouderen in 
de eigen omgeving, bij voorkeur in de nabijheid van verpleeghuizen. BBB wil de zorg leveren die mensen 
nodig hebben, in plaats van mensen tussen systemen heen en weer te  slepen. Want het is een kwestie van 
beschaving om te investeren in de zorg voor onze kwetsbare ouderen. Daarom wil BBB een einde maken  aan 
het indicatiecircus. Er dient op landelijk niveau een plafond te komen in de huishoudelijke hulp, andere 
Wmo-zorg en de wijkverpleging. En intensieve begeleiding wordt weer gecontracteerd. Daarmee worden 
de kosten van de wijkverpleging en de Wmo verlaagd en onnodige ziekenhuiskosten voorkomen.
BBB verlaagt de drempel voor verpleeghuiszorg. Daarvoor moet de Wet langdurige zorg (Wlz) worden 
aangepast. Momenteel is vanaf de indicatie beschut of beschermd wonen met intensieve begeleiding 
(zorgprofiel 4VV en verder), verzorging en verpleging mogelijk. BBB wil dat ook de zwaardere begeleiding 
en persoonlijke verzorging (voorheen ZZP3) kan worden geleverd met verpleeghuiszorg. Dus niet alleen 
thuis. En natuurlijk vallen er ook slimme combinaties te bedenken. Waar een wil is, komt weer een weg. 
Voor mensen die thuis blijven wonen blijft het VolledigPakketThuis voorhanden.
Noaberschap betekent ook dat je voor de kwetsbare familie en buren zorgt. Tegelijkertijd overstijgt de nood -
zakelijke aandacht en zorg veel vaker dat wat mensen kunnen dragen vanwege alle andere verplichtingen 
die ze in hun leven hebben. BBB vindt dat mensen dit moeten kunnen aangeven zonder een schuldgevoel 
aangepraat te krijgen. Op die momenten moet er officiële zorg zijn. BBB wil mantelzorgers dus ontlasten, 
zorgen voor passende vergoedingen en erkenning, en de mogelijkheid bieden voor ‘kangoeroewoningen’. 
Dit betekent dat in de Omgevingswet opgenomen wordt dat op elk perceel waar voldoende ruimte is een 
kangoeroewoning mag worden gerealiseerd. Mantelzorg mag nooit een vervanging zijn voor tekorten in 
professionele zorg, tenzij families dat zelf graag willen. Dan worden zij ondersteund. 
REGIE OP DE ZORG BIJ DE ZORGPROFESSIONAL
 We vereenvoudigen het zorgstelsel. Het stelsel omvat vele wetten en regels waardoor het voor burgers 
onduidelijk is en ze de weg naar zorgverleners niet goed weten te vinden.
 Zorgverzekeraars leggen de autonomie weer bij de deskundige en ervaren zorgprofessional. De zorg-
verlener bepaalt wat passende zorg is en niet de zorgverzekeraar. Passende zorg betekent dat steeds 
gekeken wordt naar het totale beeld en dat zorg niet de enige bron hoeft te zijn om een gezondheids-
vraag of een aandoening aan te pakken. Preventie met de focus op gezondheid sluit aan bij passende 
zorg voor zover wetenschappelijk effectief bewezen is. 
 Zorgverzekeraars zijn inmiddels geconcentreerde machtsblokken geworden. Daarom wil BBB dat zorg-
verzekeraars voortaan afspraken maken met collectieven (zoals brancheverenigingen) en niet met 
individuele zorgverleners. Als de Wet Marktordening moet worden aangepast kiest BBB daarvoor. 
Zorgverleners mogen zich organiseren en hoeven niet meer op individuele basis in gesprek. Dit scheelt 
heel veel tijd en ergernis en zorgt daarnaast voor een meer gelijk onderhandelingsniveau. De Neder-
landse Zorgautoriteit stelt voor meer zorgsectoren de maximum (en minimum) tarieven vast op basis 
van periodiek kostenonderzoek.
 Zorgverzekeraars bieden vergelijkbare vergoedingen aan BIG geregistreerde zorgverleners. Het verschil  
tussen gecontracteerde en ongecontracteerde zorg wordt niet verder vergroot. De vrije artsenkeuze 
is essentieel. Hoewel elk tarief vast en consistent is, kunnen regionale verschillen worden overwogen. 
De financiering is voor ten minste twee jaar vastgesteld.
 Zorgverzekeraars worden gestimuleerd om meer in te zetten op preventie. 62
VISIE EN VERKIEZINGSPROGRAMMA 2023-2027 Marktwerking beperken we door één basisverzekeringspolis wettelijk verplicht te maken en de verschillen  
in premies te maximeren. Het aanbod in zorgverzekeringen is erg uitgebreid en onoverzichtelijk. Hierdoor 
is het goed kunnen vergelijken van de verschillende zorgverzekeringen lastig. BBB wil een vereenvoudi -
ging van het stelsel en daar hoort het terugdringen van het aantal labels en het aantal polissen bij. De 
verschillen en de marktwerking zijn terug te vinden in de aanvullende polissen.
 De huisarts speelt een cruciale rol in het beheersen van zorgkosten en coördineert patiëntenzorg. Juist 
bij de huisartsen is er sprake van een stapeling van administratieve lasten. Disproportionele wettelijke 
verplichtingen, zoals de jaarverantwoordingsplicht voor kleinschalige zorgaanbieders worden afgeschaft. 
 De huisarts krijgt langere consulten van 15 minuten. Dit versterkt de arts-patiëntrelatie, leidt tot minder  
doorverwijzingen en medicatie, zoals bewezen in meer dan 100 pilots sinds 2015 en bespaart (hogere)  
kosten verderop in de zorgketen.
 Er wordt een onderzoek gestart naar de impact van groeiende commerciële huisartsenketens op 
zorgkwaliteit en op de bereikbaarheid van zorg. Hierbij wordt gekeken naar hun waarde binnen het 
zorgstelsel, maar ook hoe we praktijkhouderschap voor huisartsen aantrekkelijker kunnen maken. De 
fusietoets door de zorgautoriteit wordt uitgebreid naar de mogelijke gevolgen van de overname voor 
de kwaliteit van zorg. Het voor onderdelen reeds bestaande verbod op winstuitkering in de zorg 
wordt, indien nodig uitgebreid. 
 Wets- en  beleidswijzigingen leiden tot vermindering van de lastendruk, de wetten worden daarop 
getoetst door zorgprofessionals. BBB wil dat het woud van de kwaliteitsvisitaties wordt gesnoeid. Tot 
op heden heeft het ‘ontregel de zorg’-traject beperkt effect gehad. BBB draait daarom nu eens de 
bewijslast om. Op aangeven van brancheverenigingen worden regels geschrapt tenzij de regelstellende  
instantie kan bewijzen dat de regel noodzakelijk is. BBB is van mening dat al die protocollen en kwaliteits-
systemen de zorg weliswaar in het begin beter hebben gemaakt, maar zo langzamerhand werkt het 
contraproductief. Zorgverleners houden zich aan de regels omdat het moet en niet altijd omdat het 
voor de patiënt/cliënt ook beter is. Wel heeft het geleid tot grote werkgelegenheid voor anderen die 
al die regels controleren die elders harder nodig zijn IN de zorg. Het niet volgen van een protocol 
is op zichzelf niet klachtwaardig. Goede zorg wordt de toetssteen.
 De zorgprofessional is leidend, richtlijnen en protocollen zijn ondersteunend maar passende zorg staat 
centraal. 
 Als een zorgprofessional vaststelt dat een patiënt een blijvende lichamelijke of verstandelijke beperking 
heeft, vervalt de jaarlijkse indicatiestelling voor de Wmo en de wijkverpleging. 
 Er wordt in samenwerking met de sector een strategisch plan opgesteld om te komen tot minder 
afhankelijkheid van het buitenland voor essentiële geneesmiddelen. Steeds meer geneesmiddelen 
zijn voor langere tijd niet leverbaar. Bijvoorbeeld geneesmiddelen tegen epilepsie maar ook tegen 
hart-en vaatziekten. Nederland is in grote mate afhankelijk van verre landen voor de import van deze 
middelen. BBB wil daar graag meer grip op krijgen. 
 Er wordt ingezet op hergebruik van ongebruikte en ongeopende geneesmiddelen die nog houdbaar 
zijn. Ongeopende en ongebruikte geneesmiddelen worden nu regelmatig weggegooid, terwijl ze nog 
houdbaar zijn en prima door een andere patiënt gebruikt kunnen worden. We zoeken naar een systeem 
waarin dit hergebruik mogelijk wordt. 
 Bij de implementatie van het elektronisch patiëntendossier is er aandacht voor privacy en gegevens-
beveiliging. Wij zijn voorstander van een veilig en gecentraliseerd elektronisch patiëntendossier waar 
het eigendom, dragerschap en beheer in handen is van de patiënt. Dit zorgt voor betere coördinatie 
van zorg tussen verschillende zorgverleners en voorkomt dat patiëntgegevens versnipperd raken. 
Uiteraard mits de privacy en gegevensbeveiliging worden gewaarborgd. 63
VISIE EN VERKIEZINGSPROGRAMMA 2023-2027 BBB pleit voor terugkeer van mondzorg en meer fysiotherapie in het basispakket. Door hoge kosten 
vermijden velen de tandarts, wat leidt tot gezondheidsissues en maatschappelijke problemen. Fysio-
therapie kan dure ziekenhuisbehandelingen voorkomen en 30% van de huisartsbezoeken verminderen. 
Het eigen risico ontmoedigt de keuze voor de inzet van fysiotherapie en deze zorgmijding leidt tot 
hogere zorgkosten in de toekomst.
 Het eigen risico wordt sterk verlaagd en indien mogelijk de komende jaren afgeschaft. Het idee is dat 
eigen betalingen ervoor zorgen dat onnodig zorggebruik wordt tegengegaan. Maar in de praktijk is het 
eigen risico een straf op (chronisch) ziek zijn. Eigen betalingen remmen vaak zorggebruik bij mensen 
die dit het hardst nodig hebben. Dit heeft later vaak juist hoge zorgkosten als gevolg.
 Het basispakket moet ‘zinnige zorg’ bevatten. Zorg waarvan wetenschappelijk onderzocht is dat 
deze niet werkt voor een bepaalde aandoening of ziekte, moet voor die aandoening of ziekte zo snel 
mogelijk uit het zorgpakket. Het pakket dient snel getoetst te worden aan wetenschap en praktijk. 
 De verdeling van zorgkosten voor burgers moet eerlijker; middeninkomens dragen procentueel het 
meest bij. BBB wil hier verandering in brengen.
 Het medicijntekort wordt teruggedrongen door het voorkeursbeleid, waarbij we afhankelijk zijn geworden  
van een enkele aanbieder met zeer lage prijzen voor generieke geneesmiddelen, (tijdelijk) los te laten.  
De prijsstelling van deze medicijnen, met name de essentiële, wordt opnieuw bekeken. Tevens moet 
de openbaar apotheker in staat zijn om als specialist naar de beste alternatieven te zoeken in het 
geval van tekorten. 
 We versnellen de toegang tot innovatieve geneesmiddelen, essentieel voor patiënten zonder andere 
opties. We volgen hierin het voorbeeld van landen als Frankrijk en Denemarken met kortere wachttijden.
 Opleidingsplaatsen moeten meer aansluiten op maatschappelijke behoeften. Er is nu een tekort aan 
huisartsen, terwijl sommige medisch specialisten geen passende baan vinden.
 Er komt een BBL-traject (leer/werktraject) voor buitenlandse zorgprofessionals om de Nederlandse 
taal te leren, zodat zij sneller op een effectieve manier aan het werk kunnen. 
WERKEN IN DE ZORG WORDT WEER AANTREKKELIJK
 Zorgpersoneel verdient marktconforme salarissen. 
 BBB wil de administratieve lasten in de zorg sterk verminderen, zodat zorgverleners zich volop kunnen  
richten op mensgerichte zorg zonder overbodige verantwoordingseisen vanuit zorgverzekeraars, 
zorgkantoren en overheidsorganen.
 Zorgpersoneel in loondienst moet meer zeggenschap, regie en voorrang krijgen met betrekking tot 
roosters en werktijden. De vlucht naar ZZP-schap onder zorgpersoneel moet worden voorkomen. 
 We gaan op zoek naar nieuwe manieren van wonen waar jongeren en ouderen samen kunnen leven. 
De jongere zorgprofessionals betalen minder voor hun woning en in ruil daarvoor helpen ze de ouderen  
met bepaalde taken en zorg.
 GEZONDE LEEFSTIJL EN SPORT VOOR IEDEREEN
 Gezonde keuzes worden gestimuleerd door per direct groente en fruit onder het 0% BTW-tarief te brengen.
 We ondersteunen scholen om gezond voedsel, d.w.z. lokaal, van dichtbij en direct van het land, aan 
te bieden aan hun leerlingen. 
 BBB vindt het belangrijk dat elke patiënt in een zorginstelling gevarieerd (eigen keuze) en gezond 
(voldoende dierlijke en plantaardige eiwitten) eten aangeboden krijgt.
 Bij de aanpak van verslavingen zullen we een beleid voeren dat gebaseerd is op evenwichtige en 
wetenschappelijk bewezen concepten van risicopreventie en schadebeperking.64
VISIE EN VERKIEZINGSPROGRAMMA 2023-2027 We stimuleren gemeenten om sportprogramma’s op te zetten waarmee het mogelijk wordt om zo 
veel mogelijk kinderen aan het sporten te krijgen. Hierbij ondersteunen we organisaties als het Jeugd-
fonds Sport en Cultuur en stimuleren we gemeenten om met dit soort organisaties samen te werken. 
 In het basisonderwijs komt structureel geld voor meer bewegingsonderwijs, het liefst elke dag. 
Schoolzwemmen, wordt waar mogelijk weer geïntroduceerd.
 We zoeken samen met gemeenten naar nieuwe en andere vormen voor de financiering van sportver-
enigingen. Sportverenigingen zijn belangrijk voor toegang tot sport, sociale cohesie en gezondheid 
van mensen. Ze hebben momenteel echter financiële uitdagingen en moeilijkheden met het vinden van 
vrijwilligers. BBB wil samen met gemeenten structurele oplossingen vinden om deze verenigingen 
(financieel) te ondersteunen
 Topsporters hebben een belangrijke voorbeeldfunctie voor kinderen en we zetten hen daarvoor nog 
meer dan nu in. Zij kunnen een belangrijke rol vervullen als influencer, onder andere via social media. 
 Topsport is een visitekaartje voor Nederland en sportevenementen dragen bij aan sociale cohesie. We 
zetten ons in voor behoud en versterking van de sport in zijn algemeenheid. Bij de ontwikkeling van 
(top)sport campussen streven we naar een evenredige spreiding over Nederland. 
 We verbinden de wereld van zorg en sport: door samenwerking tussen medisch specialisten, huisartsen, 
fysiotherapeuten en beweegprofessionals, zoals bijvoorbeeld in het beweeghuis in Limburg, of de 
beweegmakelaars in Deventer. Deze vorm van zorg en sport, mits bewezen effectief, wordt vanuit de 
Zorgverzekeringswet vergoed.
WELZIJN 
 BBB wil dat iedereen kan participeren en communiceren. Daarom moeten hulpmiddelen zoals spraak -
computers en tolken vergoed worden voor degenen die communicatiebeperkingen hebben.
 BBB benadrukt het belang van erkenning voor alle soorten hulphonden, niet alleen blindengeleide-
honden. Onbekendheid over hulphonden voor zaken als PTSS en autisme kan ervoor zorgen dat de 
eigenaren in vervelende (conflict)situaties terechtkomen. BBB streeft naar bredere voorlichting, zodat 
burgers, ondernemers en politieagenten deze honden accepteren, in lijn met de wettelijke plicht.
 Iedereen moet meekunnen in het openbaar vervoer. Steeds vaker blijkt het heel moeilijk voor mensen 
met een handicap om te reizen met het openbaar vervoer. Dit geldt met name voor mensen in een 
rolstoel. Het inplannen van een reis is lastig, soms is een lift op een station kapot of vervoer komt niet 
opdagen. Er moet een plan komen om dit te verbeteren.
 De prestatiedruk, de nadruk op hoge opleidingsniveaus, schoonheidsidealen en de invloed van sociale 
media leggen zware druk op jongeren. Als samenleving moeten we erkennen dat elk kind anders is 
en mag afwijken van de norm, zonder meteen het stempel afwijkend te krijgen. Daarom pleit BBB 
voor een brede maatschappelijke discussie over dit onderwerp, waarbij we ons afvragen hoe we ervoor 
kunnen zorgen dat iedereen gewoon zichzelf mag zijn, zonder onnodige druk om aan vastgestelde 
normen te voldoen.
 Iedereen in Nederland verdient gelijke kansen. Racisme en discriminatie zijn ontoelaatbaar en straf-
baar. Punt. Voor BBB maken kleur, leeftijd, afkomst, seksuele geaardheid, gender en religie niets uit. 
Discriminatie is verboden. Sollicitanten bij de overheid worden puur op kwaliteit beoordeeld, niet op 
persoonlijke kenmerken. Woningtoewijzing is gebaseerd op urgentie, niet op afkomst. Alle bevolkings-
groepen worden gelijk behandeld.65
VISIE EN VERKIEZINGSPROGRAMMA 2023-2027 BBB komt op voor de regenbooggemeenschap. Het geweld en discriminatie jegens deze gemeenschap  
neemt toe, wat leidt tot een verminderd veiligheidsgevoel. Sociale media spelen hierin een rol met 
haatdragende uitlatingen over de regenbooggemeenschap. BBB wil zich keihard inzetten om geweld of  
discriminatie tegen wie dan ook en om welke reden dan ook actief tegen te gaan en hard te bestraffen. 
COVID-19
Pandemieën zoals de coronacrisis hebben grote gevolgen voor onze samenleving. BBB vindt het 
belangrijk dat we lessen trekken uit de aanpak van de coronacrisis, zodat we bij een volgende crisis  
niet dezelfde fouten maken. 
 Er komt een parlementaire enquête Covid-19. Belangrijke evaluatiepunten hierbij zijn: legitimiteit  
van maatregelen, de communicatie en bevoegdheden van betrokkenen. Doel is leren en verbeteren. We 
verwachten van de nieuwe minister dat deze lessen in wet- en regelgeving worden doorgevoerd.
 De zorg en behandeling van long-covid patiënten moet beter. We zetten daarom in op meer 
onderzoek en expertisecentra. 
 We passen de regeling voor long-covid patiënten aan voor zorgpersoneel en anderen in de 
frontlinie die in hun werk long-covid hebben opgelopen, zodat deze beter aansluit bij de financiële  
schade als gevolg van deze ziekte. 
MEDISCHE-ETHIEK 
De medisch-ethische kwesties zijn binnen BBB een vrije kwestie. Dat wil zeggen dat de Tweede 
Kamerleden hier straks zelf een eigen afweging in mogen maken wanneer hierover gestemd moet 
worden en mogen afwijken van de partijlijn zoals die hieronder is opgenomen. 
 Abortus is een belangrijk recht, maar er moet niet lichtzinnig mee omgegaan worden. Daarom 
willen we dat er zorgvuldig gekeken wordt naar de termijnen en ontwikkelingen zoals een abortus-
pil. Daarnaast willen we extra aandacht besteden aan de preventie van ongewenste zwanger-
schap, specifiek in bepaalde wijken waar abortus gemiddeld vaker voorkomt. 
 Bij uitzichtloos en ondraaglijk lijden kan actieve levensbeëindiging een daad van barmhartigheid zijn. 
Ook hierbij vinden wij dat we er niet lichtzinnig mee om moeten gaan. Er moet voldoende geïn-
vesteerd  worden in expertisecentra over het levenseinde, om zo te zorgen dat artsen voldoende  
kennis en kunde hebben om, indien gewenst, palliatieve sedatie en/of euthanasie uit te voeren.
 Menselijk leven mag niet gemaakt worden (embryo kweek) puur en alleen voor wetenschappelijke  
doeleinden. BBB wil de huidige regels rondom embryo onderzoek behouden. Dat wil zeggen dat 
eventueel overgebleven embryo’s na vruchtbaarheidsbehandelingen na toestemming van de 
man en vrouw gebruikt mogen worden voor wetenschappelijk onderzoek. Bijvoorbeeld met als 
doel de kans op een succesvolle IVF-behandeling te verbeteren.
 BBB erkent de unieke uitdagingen waarmee transgenders worden geconfronteerd en benadrukt  
het belang van snelle en kwalitatieve zorg voor zowel jongeren als volwassenen. Een zorgvuldig 
besluitvormingsproces ondersteund door zorgprofessionals indien jongeren en kinderen een 
medische transitie overwegen is erg belangrijk, zeker nu we een toenemend aantal aanmeldingen 
bij genderklinieken constateren. 66
VISIE EN VERKIEZINGSPROGRAMMA 2023-2027
Hoofdstuk 6
Voedselzekerheid en
Rentmeesterschap67
VISIE EN VERKIEZINGSPROGRAMMA 2023-2027LANDBOUW, NATUUR, VISSERIJ, 
VOEDSEL, BODEM EN WATER
Voedselzekerheid is voor veel landen in de wereld elke dag opnieuw een zorg. Wij in Nederland hebben 
de luxe combinatie van een gematigd zeeklimaat en een vruchtbare delta. We zijn daarmee één van de 
meest geschikte regio’s voor voedselproductie ter wereld. We hebben daarmee een verantwoordelijkheid 
tot over onze grenzen heen. Dit zorgt ervoor dat Nederland internationaal hoog in aanzien staat en onze 
landbouw- en visserijsector van sterk strategische waarde is. BBB vindt een sterke agrarische en visserij-
sector belangrijk. Voor de voedselzekerheid en banen, maar ook voor de leefbaarheid van het platteland 
en de kustgemeenschappen.
BBB vindt het belangrijk dat Nederland ruim kan voorzien in haar eigen voedselbehoefte, zodat voedsel 
ook in de toekomst betaalbaar en beschikbaar blijft. We exporteren veel kennis, innovatie en producten 
waarmee we toegevoegde waarde kunnen leveren. Tegelijkertijd importeren we agrarische producten en 
voedingsmiddelen die hier minder een natuurlijke oorsprong hebben. Als handelsnatie verzekeren we ons 
door middel van import en export van voedselzekerheid. Voor onszelf, maar ook voor  de landen direct om 
ons heen, met veel aandacht voor dierenwelzijn en milieu.
Om dit allemaal te realiseren verdienen onze boeren, telers, tuinders en vissers een overheid waarop ze 
kunnen vertrouwen en die staand beleid beter uitvoerbaar maakt. Een overheid die een praktisch langjarig  
beleid voert waar een ondernemer op kan investeren en ruimte geeft om te ondernemen. Een overheid 
die ervoor zorgt dat de sector groot genoeg blijft zodat kennis en innovatie leidend in de wereld blijven. 
Alleen op deze manier heb je sectoren die in staat zijn ons ook in de toekomst ruim van voedsel te voorzien. 
Hierbij is het belangrijk dat de doelstellingen en regels die voor producten van Nederlandse agrariërs en 
vissers gelden, ook moeten gelden voor de producten die we vanuit Europa en de wereld importeren. We 
moeten niet importeren wat we niet mogen produceren.
Dit is de reden dat wij willen dat voedselzekerheid en leefbaarheid mee gaan wegen in veranderingen van 
ruimte gebruik. Nu werken 600.000 mensen in de Nederlandse agrarische sector, wat betekent dat er 12 
gezinnen per boer/teler/tuinder, direct of indirect economisch afhankelijk zijn van deze sector. Wij zien dat 
een leefbaar platteland draait om onze boeren, telers, tuinders en vissers. Omdat zij zorgen voor boeren-
natuur, werk, actief zijn in het verenigingsleven of hun land ter beschikking stellen voor dorpsfeesten. Zonder  
deze mensen hebben we geen karakteristiek landschap, bloemencorso, visserijdagen of trekkertrek meer.
BBB wil de verbinding tussen de stad en het platteland versterken. We willen de leefbaarheid van het 
stedelijk gebied verhogen door meer groen in en rond de stad toe te passen en gaan voor realistische 
doelstellingen die de versterking van de natuur en de landelijke gebieden moet regelen. Groen verhoogt 
leefbaarheid, biodiversiteit, omgevingskwaliteit, reguleert vocht, reduceert hitte, creëert rust voor de 
gemeenschap en verbindt mensen in dorpen en wijken.Hoofdstuk 6
Voedselzekerheid en
RentmeesterschapVOLDOENDE VOEDSEL
UIT EIGEN LAND68
VISIE EN VERKIEZINGSPROGRAMMA 2023-2027Wij zien natuur niet als iets wat naast de mens aanwezig is, maar wat vermengd zit in onze leefwereld. 
Natuur moet samen kunnen gaan met passende andere functies, zoals recreatie en agrarische activiteiten 
wanneer we daar samen invulling aan geven, wij noemen dit landbouw-inclusieve natuur. Dit betekent dat 
het landschap past bij de landbouw en de landbouw het landschap mede onderhoudt. Natuur is dynamisch,  
Natuur staat niet stil, maar ontwikkelt, bloeit, groeit, transformeert, vergaat en vernieuwt. De mens heeft 
al eeuwen een rol in de natuur, zeker in een land als Nederland waar elke vierkante meter de afgelopen 
eeuwen door mensenhanden is beroerd. Zonder deze mensenhanden kunnen we immers niet leven onder 
de waterspiegel en hebben we niet de bestaanszekerheid achter onze dijken. We erkennen het landschap 
dat in de laatste twee eeuwen gevormd is als ons referentiekader.
Dit betekent ook dat het Nederlandse landschap met mensenhanden onderhouden dient te worden. BBB 
erkent het belang van het, daar waar mogelijk, versterken van biodiversiteit. Dit doen we niet door nieuwe 
natuurgebieden aan te leggen maar door flora en fauna te beheren in de juiste aantallen, wat ook soms 
betekent dat er geen plek is voor een soort. We versterken de biodiversiteit ook door educatie, vergroening 
van de omgeving en beheer door middel van de jacht. Biodiversiteit is niet alleen een zaak van natuur-
beheerders en landbouwers, het is een zaak voor eenieder die een verantwoordelijkheid heeft voor een 
deel van de buitenruimte, dus ook in wijken, steden en dorpen.
Deze activiteiten en vele andere hebben invloed op onze bodem- en waterkwaliteit. Schoon drinkwater is  
onze eerste levensbehoefte en zo dienen we het ook te beschouwen. Een gezonde bodem en schoon 
water staan aan de basis van een leefbare wereld, een gezonde natuur, een duurzame industrie en een 
gezonde agrarische en visserijsector. We beschermen ons tegen het water en we gebruiken het wateropper-
vlak voor transport en recreatie. Ons beleid is erop gericht dat we de bodem- en waterkwaliteit verbeteren 
en de bodem ook voor de toekomst geschikt houden voor de voedselproductie die we nodig zullen hebben.
De natuur, de bodem, waterkwaliteit, watervoorziening en onze waterbescherming is van strategische 
waarde. Dit betekent dat het goed beheer verdient van alle overheden. Goed beheer is gestoeld op 
weten schap en waarneming; gemeten waarden staan centraal in beleidsuitvoering, vergunningverlening 
en handhaving. De regionale overheden en waterschappen hebben de afgelopen jaren een goede regie 
gehad op water. Die regionale regie, waarin lokaal betrokken ondernemers, natuurorganisaties en agrari-
ers een stem hebben en een rol spelen versterken we. Lokale kennis en ervaring garandeert continuïteit 
van leefbaarheid.
BBB wil ook de naam ‘visserij’ terug in het ministerie van LNV. Dit wordt dus ministerie van Landbouw, 
Natuurbeleid, Visserij en Voedselkwaliteit, met één minister aan het roer. Er komt wat BBB betreft geen 
aparte minister meer voor Stikstof en Natuur. Dit valt onder de minister van LNVV. BBB wil dat we over-
stappen van Stikstofbeleid, naar Natuurbeleid. De huidige Stikstofwet, moet van tafel en we richten ons 
met een brede blik op natuurbeleid, behoud van natuur en herstel van natuur waar dat nodig is. De lockdown  
vanwege de wurgende stikstofregels die Nederland zichzelf heeft opgelegd, van agrarische ondernemers,  
infrastructurele projecten (o.a. aanleg van wegen) en bouw, moet zo snel mogelijk worden beëindigd. 
Het ministerie van LNVV richt zich op  behoud van alle elementen van het landschap en zorgt ervoor dat er 
over 50 jaar  nog steeds aardappelen, groenten, vlees of vis op je bord liggen.
 69
VISIE EN VERKIEZINGSPROGRAMMA 2023-2027VOEDSELZEKERHEID
 De Nederlandse delta is belangrijk voor de voedselvoorziening van Europa en verdient daarom specifieke  
wetgeving die kijkt naar de behoeften van de delta.
 Voedselzekerheid is ook een Europese aangelegenheid. In navolging van de aanwijzing van Natura 2000  
komt er een Food 2050. Daarbij zijn bepaalde gebieden (teelt- en visgronden) essentieel voor de voedsel-
productie. Deze gebieden zijn door de landen zelf aangewezen en de regeringen moeten deze hoog-
productieve landbouwfuncties beschermen. Hoogproductieve landbouw zoals die in Nederland bestaat,  
spaart wereldwijd ruimte- en landgebruik en versterkt regionale voedselzekerheid.
 De beschikbaarheid en inzetbaarheid van meststoffen ligt aan de basis van voedselzekerheid. Nederland  
gaat zich in het (Europese) mestbeleid hard maken voor een regeling waarbij rekening gehouden 
wordt met de beschikbaarheid van meststoffen en de opnamecapaciteit van de grond. Dierlijke mest 
moet geaccepteerd worden als groeibevorderaar en grondstof in plaats als afvalstof. De EU moet 
stimuleren dat kunstmest vervangen kan worden door producten gemaakt uit dierlijke mest. Dit is 
beter voor de bodem en verlaagt de CO2-uitstoot die gepaard gaat met kunstmestproductie.
 We stimuleren verdere innovatie van de agrarische sector door de onderlinge en internationale samen-
werking tussen onderwijsinstellingen op kennis te vergroten. We werken aan de kwaliteit en zekerheid  
van de internationale voedselketens waar we deel van uit maken. 
BESTAANSRECHT
 De komende jaren investeren we in een visie op de toekomst van de agrarische- en visserijsector en 
de wijze waarop dat samengaat met de andere functies, gebruikers en bewoners in het landelijk gebied. 
Op basis van deze visie bieden we maatschappij, grondeigenaren en investeerders perspectief van 
minimaal 15-25 jaar, zodat ondernemers langdurig kunnen investeren in natuur- en landbouwdoelen.
 In planologische procedures wordt voedselzekerheid en leefbaarheid van het platteland een wettelijk 
onderdeel van de afweging over ruimtegebruik op land en zee.
 We zetten in op het bevorderen van voedsel van dichtbij boven producten van ver weg. We stimuleren  
dit door het verlagen van de kosten voor korte ketens en het verhogen van de kosten voor voedsel 
van ver weg. Hier kan worden gedacht aan een toeslag per kilometer of andere stimuleringsregels.
 De Nederlandse wateren moeten zo veel mogelijk open blijven voor de visserij om aan de voedsel-
voorziening behoefte te kunnen blijven voldoen; natuurlijk voedsel van nabij. 
 Continuïteit en modernisering van de vloot is noodzakelijk om ook een nieuwe generatie vissers toe-
komst te bieden. Zonder generatiewisseling geen toekomst en geen Nederlandse vis. De visserijsector  
moet, naar Belgisch voorbeeld, geholpen worden een toekomstbestendige vloot te krijgen waarbij 
verduurzaming, innovatie, veiligheid en duurzame vistechnieken centraal staan.
 We accepteren dat het houden van dieren, zowel als hobby, zoals bijvoorbeeld bij kinderboerderijen en  
hertenkampen maar ook in de landbouw, gevolgen heeft voor hun vrijheid en natuurlijk gedrag. Daarmee  
nemen we ook wettelijk afstand van de motie Vestering (over het houden van dieren), want dit belemmert  
het bestaansrecht voor iedere ondernemer die een dier houdt en beperkt de vrijheid van het individu.
 BBB is tegen het verplicht braak laten liggen van vruchtbare landbouwgrond in Nederland. Braak 
liggen leidt uiteindelijk tot functie- en kapitaalverlies en daar wordt niemand beter van.
 Milieuwetgeving is vandaag de dag gebaseerd op modelmatige en theoretische wetmatigheden. We 
schakelen over naar besluitvorming en uitvoering op basis van feiten, metingen en de resultaten van op  
ervaring gebaseerde wetenschap. Zo borgen we een beleid dat realistisch is en resultaten realiseert.70
VISIE EN VERKIEZINGSPROGRAMMA 2023-2027 We zetten in op het heronderhandelen van een EU-Mercosur-verdrag (producten uit Argentinië, Brazilië,  
Paraguay en Uruguay). Dit verdrag leidt tot oneerlijke concurrentie voor Europese boeren, wat weer 
tot extra ontbossing van het Amazone regenwoud leidt. Zo helpen we niet alleen ons land maar de 
wereld te verduurzamen.
 We dwingen overheden zorgvuldig om te gaan met het aanwijzen of herbestemmen van percelen in 
gebiedsplannen, bestemmingsplannen, maar ook doelstellingskaarten van overheden of terrein beherende  
instanties. Bij wijzigen van bijvoorbeeld landschapskarakteristiek, (planologische) bestemming, habitat  
of beleidswaarde wordt een grondeigenaar verplicht vooraf geraadpleegd en om instemming gevraagd.
 We creëren ruimte voor het ontwikkelen van nieuwe agrarische concepten en ondersteunen initiatieven  
en innovaties die bijdragen aan de verduurzaming van land- en tuinbouw.
 Goede educatie over voedsel is essentieel om ook op termijn met de maatschappij een discussie op 
basis van feiten te kunnen voeren. BBB vindt dat de overheid hierin een verantwoordelijkheid heeft 
en zorg moet dragen voor politiek neutrale educatie.
 Nederland moet zich in Europa hardmaken voor het terugdraaien van het pulsverbod, omdat puls-
visserij verduurzaamt: minder energieverbruik ten opzichte van traditionele visserijtechnieken.
 Geen verbod op bodemberoerende visserij. Bodemberoering heeft een nihil effect op de zeebodem 
en valt in het niet in vergelijking met de beroering door natuurlijke oorzaken zoals bijvoorbeeld de 
stroming, stormen en de verstoring door windturbineparken.
RUIMTE OM TE ONDERNEMEN
 In wetgeving en aanpassing van regelgeving wordt rekening gehouden met langjarige investeringster-
mijnen. Op zekerheden verkregen via vergunningen moeten boeren, telers, tuinders en vissers decennia-
lang kunnen bouwen. Dat betekent ook dat de overheid een vergunning tijdig moet verlengen om 
onzekerheid bij ondernemers te voorkomen.
 Ook voor maatschappelijke diensten in het verlengde van agrarische activiteiten, zoals natuurbeheer, 
educatie en onderhoud van landschapselementen dient de overheid zich op te stellen als langjarige 
partner en een reële vergoeding te bieden.
 We zijn voorstander van een nationale agrarische grondbank die optimale ruimtelijke inzet van agra-
risch areaal mogelijk maakt en primair ten dienste staat om de continuïteit van agrarische bedrijven  te 
versterken. De grond in deze bank wordt geoormerkt als agrarische grond en kan niet worden inge-
zet voor andere beleidsdoelstellingen.
 Boeren kunnen alleen meer grond per dier ter beschikking stellen als zij toegang hebben tot of kunnen 
beschikken over voldoende grond. Er zijn succesvolle voorbeelden van samenwerkingen tussen boeren 
en terreinbeherende organisaties. De provincie moet dit soort samenwerkingen meer stimuleren en 
eventueel faciliteren.
 Innovatie wordt ingezet om te reduceren. Ruimte die ontstaat door vrijwillige bedrijfsbeëindiging 
wordt ingezet om voor andere agrarische ondernemers continuïteit te bieden.
 Als overheid stimuleren we innovatie en zijn bereid risico te nemen. Niet alles gaat de eerste keer 
goed, maar dat moet ons niet stoppen eraan te beginnen.
 De RAV-lijst (Regeling Ammoniak en Veehouderij) verdwijnt en wordt vervangen door een geschikt 
en toegankelijk systeem. Dit systeem is gericht op metingen in de praktijk en niet op theoretische 
benadering. Kleine innovaties moeten makkelijker toegepast kunnen worden in de praktijk.
 We werken samen op basis van doelen, niet op basis van instructies en middels beperkingen. Dus we 
sturen op emissies in plaats van gemodelleerde deposities en op bodemkwaliteit in plaats van een 
oogstkalender.71
VISIE EN VERKIEZINGSPROGRAMMA 2023-2027 We zetten in op het verminderen van bureaucratie en het versimpelen van toetsing en controle van beleid.  
Dit betekent dat een ondernemer niet afhankelijk mag zijn van dure adviesbureaus. Het gemeen schappelijk  
landbouwbeleid moet daarom simpeler en stoppen we met de huidige gecombineerde opgave.
 BBB is voor nieuwe veredelingstechnieken (zoals CRISPR-Cas). Deze moeten in Europa nu snel toe-
gelaten worden, zodat we de voorsprong die wij wereldwijd hebben op het gebied van veredelen van 
gewassen niet nog verder verliezen. Door weerbaardere gewassen te kweken zullen we minder gewas-
beschermingsmiddelen, water en kunstmest nodig hebben.
 We stimuleren zowel initiatieven voor kleinschalige landbouw als die voor grootschalige en hoogpro-
ductieve landbouw. Beide dragen op een andere wijze bij aan verduurzaming.
 Er komt geen wettelijke verplichting van biologisch landgebruik, zoals nu in Europa voorgesteld wordt. 
Marktwerking regelt dat zelf, wanneer de vraag er is, komt het areaal vanzelf.
 Alle ketenpartners in de voedselketen worden betrokken en zijn verantwoordelijk voor de realisatie 
van verduurzamingsdoelstellingen van de landbouw. Horeca en retail leggen verantwoording af over 
hun verduurzamingsbeleid en hun impact op de verbetering van de agrarische sector.
 We voorkomen de export van onze milieuproblemen door op import van voedsel dezelfde meetlat te 
leggen als die van onze eigen producten. Een gelijk speelveld is goed voor innovatie en voor een 
globale verduurzamingstrend.
 De overheid moet uitsterfconstructies in het visserijvergunningstelsel afschaffen. Vergunningen moeten  
overdraagbaar kunnen zijn omdat dit ruimte biedt om te ondernemen over generaties.
 De aanlandplicht moet afgeschaft worden. De maatregel zorgt ervoor dat vis die levend overboord 
gezet had kunnen worden, nu verplicht meegenomen moet worden. Minder bijvangst is gewenst maar 
niet op deze manier.
 We starten geen nieuwbouw van windturbineparken op de Noordzee. We doen onafhankelijk onder-
zoek naar de cumulatieve effecten van windturbineparken op zee voor zowel de bodem, het zeeleven,  
als de vogels.
 Het moet mogelijk worden om te vissen in de bestaande windturbineparken. Zoals bijvoorbeeld op 
krab en kreeft, of mosselpercelen creëren voor de mosselvisserij.
 BBB wil dat de overheid proeven in de voordelta voor de mosselvisserij met hangcultuurmosselen 
toestaat en, als deze succesvol blijken daar ook vergunning voor verleent. Daarnaast willen we dat de 
garnalenvisserij ook behouden moet blijven.
 We onderzoeken de praktische haalbaarheid van de Europese verplichting dat de consument kan zien  
waar de vis vandaan komt en wie deze gevangen heeft (traceerbaarheid).
 Geen verplicht cameratoezicht op visserijschepen, we gaan namelijk uit van vakmanschap en vertrouwen.
 Sportvisserij is een hobby voor vele inwoners van Nederland en er is vis genoeg om hobbyvissers en de 
daarmee verwante ondernemers deze activiteit ook te bieden. Vergunning- en verbodstelsels kunnen 
afgeschaft worden.
 Er moet in de nautische wereld meer gedaan worden ter voorkoming van het overboord gooien van afval.  
Vissers spelen een belangrijke rol in het opruimen van al het afval op zee. Tevens steunt BBB alle initia-
tieven die afvalstromen van vissers doen verminderen, zoals bijvoorbeeld de vervangers van vispluis.
 Een flexibele viskalender, afhankelijk van de seizoens-omstandigheden in plaats van vaste kalender-
maanden.
 Er moet ruimte blijven om (kleinschalige) bevissing van bijzondere soorten in specifieke omgevingen  te 
doen in het kader van het behoud van cultuurhistorie.
 De garnalenvisserij moet zo snel mogelijk een verlenging van de Wet Natuurbeschermings (WNB) 
vergunning krijgen.72
VISIE EN VERKIEZINGSPROGRAMMA 2023-2027NATUUR & BIODIVERSITEIT
 Voordat we de Europese Herstelwet aanvaarden, maken we een analyse van de sociaaleconomische 
impact van deze wet, zodat we voor inwerkingtreding de gelegenheid hebben onze implementatie 
aan te passen op de negatieve effecten van deze wet.
 We geven invulling aan de Natuur- en Habitatrichtlijn en baseren beleid op kwantitatieve en kwalitatieve  
gegevens. We baseren ons op transparant gepubliceerde tellingen en metingen. Niet het model maar de 
vastgestelde staat van flora en fauna is richtinggevend voor beheer en eventuele omgevingsbeperkingen.
 We streven in Nederland naar een zorgvuldig en doelgericht flora- en faunabeheer dat verder kijkt dan 
de Nederlandse grens en rekening houdt met andere negatieve factoren zoals verdroging, vertreding 
en verlichting. Daarvoor zijn onafhankelijke, goede, heldere, transparante en direct beschikbare data 
van cruciaal belang. 
 Bij de inrichting en uitvoering van natuurbeschermingsbeleid, verkiezen we doelsturing boven middelen  
sturing en conclusies uit praktijk(veld)onderzoek boven theoretische modellen. Hierbij maken we 
gebruik van waarnemingen door mensen uit de praktijk zoals jagers, boeren, telers, tuinders en vissers, 
en betalen voor hun inzet.
 De huidige Stikstofwet gaat van tafel. Bij de aanpak van stikstofbeleid willen we de focus leggen op 
natuurkwaliteit, in plaats van dieraantallen, hectares en stikstof. Daarnaast willen we innovatie inzetten  
om stikstofuitstoot te verminderen en Nederland van het stikstofslot af te halen. Zolang de Stikstofwet 
er wel is moeten we deze uitvoeren met oog voor mens en ondernemer.
 De PAS-melders krijgen een generaal pardon en worden daarmee direct gelegaliseerd. We creëren in 
de wet meer ruimte voor afgewogen uitzonderingen.
 Natuurgebieden zijn in beginsel vrij toegankelijk voor iedereen met respect voor de natuur, behalve 
daar waar er sprake is van schade aan de natuur door betreding. Zoals het verstoren van broedvogels 
tijdens het broedseizoen.
 Boerennatuur is ook natuur. Onderhoud en beheer van natuur besteden we uit aan de lokaal gevestigde 
agrariërs en beheer van de wildstand aan jagers. 
 Op dit moment wordt 85% van de faunaschade veroorzaakt door ganzen. Niet alles kan overal, daarom  
is het ook belangrijk dat we op de beperkte ruimte een goed wildbeheer uitvoeren. Jaarlijks stijgt het 
aantal verkeersongevallen met wilde dieren en stijgen de kosten voor de tegemoetkoming van fauna-
schade, waarbij er geen eindlimiet is aan dit bedrag. In 2022 is er bijvoorbeeld meer dan 44 miljoen euro  
uitgekeerd terwijl dit in 2014 nog 18 miljoen euro was. BBB wil van het probleem de oplossing maken 
en de jacht op ganzen uitbreiden ten behoeve van mensen die het nodig hebben, zoals bijvoorbeeld 
voedselbanken en daklozenopvang.
 Nederlandse jagers, landbouwers, vissers, ecologische organisaties en terreinbeheerders gaan samen 
een nieuwe ambitie voor Nederlandse biodiversiteit formuleren. Deze ambitie wordt leidend in de 
gesprekken met de Europese Unie en maatgevend voor nieuwe Nederlandse doelstellingen.
 Natuur past niet op een postzegel en BBB vindt dat er helaas te veel kleine gebieden als Natura 2000 
gebied zijn aangewezen. Dit leidt tot onnodige en kostbare beperkingen en onnodige druk op de 
naastliggende omgeving. We streven naar Natura 2000 gebieden van dermate omvang, dat ze groot 
genoeg zijn om zichzelf in stand te houden. Daarom roepen we op tot een herevaluatie op de aange-
wezen gebieden, zodat we de natuur een echt perspectief op herstel kunnen bieden.
 Soorten en habitats die ten tijde van de toewijzing van een Natura 2000 gebied niet aantoonbaar 
aanwezig waren, worden geschrapt uit de instandhoudingsdoelen.73
VISIE EN VERKIEZINGSPROGRAMMA 2023-2027 BBB vindt dat een aantal beschermde soorten, waarvan bekend is dat ze ook maatschappelijke proble-
men veroorzaken, zoals de zwarte rat, de wolf, de das en de bever in aantal beheerd moet worden.
 Op gebied van invasieve soorten moet een strikter beleid gevoerd gaan worden dat streeft naar een 
nulstand voor soorten die hier niet thuishoren. Denk aan de Japanse duizendknoop, de beverrat, rode 
rivierkreeft, wasbeer en de nijlgans. 
 Als het met één soort niet goed gaat, betekent dat niet dat het met het hele natuurgebied slecht 
gaat. Dat klinkt logisch maar is nu wel de praktijk. Soorten en habitats waarvan tellingen ontbreken 
omdat er geen veldonderzoek is gedaan, worden niet als ‘onvoldoende’ aanwezig bestempeld maar 
vallen in een aparte categorie namelijk ‘onbekend’. 
 We hoeven niet miljoenen euro’s te besteden om een bepaalde soort in Nederland te houden. Als het 
dier of plantje elders in Europa beter past, is het daar beter op zijn plek.
BODEM & WATER
 BBB vindt het belangrijk dat onze waterschappen blijven bestaan. Waterschappen zorgen voor veilig 
wonen en werken achter de dijken, zuiveren het afvalwater en beheren de watersystemen zodat 
water  overlast voorkomen wordt en er voldoende zoet water beschikbaar is voor de voedselproductie. 
Wij willen ervoor zorgen dat beleid wordt gemaakt door mensen met kennis van de praktijk en voor -
komen  dat onze waterveiligheid een uitwisselbaar item is tijdens politieke onderhandelingen. Daarom 
blijven wij een voorstander van de geborgde zetels bij de waterschappen. 
 Het gebruik van schadelijke stoffen die niet uit ons water kunnen worden gefilterd moet beperkt of 
verboden kunnen worden. Daarom zijn we kritisch op industriële lozingen, agrarisch gebruik van chemi -
caliën  en menselijk medicijngebruik. Naast regelgeving is voorlichting van de consument een belangrijk  
instrument.
 BBB zegt: Meten = Weten. Daarom willen we dat in water gemeten wordt welke schadelijke stoffen 
gevonden worden en herleiden wie daarvan de originele eigenaar was. We spreken veroorzakers van 
lozing of uitspoeling aan.
 Bij het zuiveren van afvalwater komen veel potentiële grondstoffen vrij. Deze worden nu vaak verbrand. 
BBB wil de wetgeving veranderen, zodat deze grondstoffen hergebruikt kunnen worden.
 Omdat water zich niet aan de landsgrenzen houdt, is het belangrijk dat er één realistische norm komt 
in Europa met betrekking tot waterkwaliteit en wet- en regelgeving die handhaving ook grensover-
schrijdend mogelijk maakt.
 De Kaderrichtlijn water (KRW) is opgesteld in 2000 en door de jaren uitgevoerd, herzien en aangepast.  
Hierdoor hebben we op dit moment te maken met niet actuele regelgeving waardoor het niet eenvoudig  
vergelijkingen maken meer is. Het lijkt op het bekende appels met peren vergelijken. BBB wil graag 
appels met appels blijven vergelijken. Het punt is namelijk dat er binnen Europa verschillende normen 
worden gehanteerd voor waterkwaliteit tussen lidstaten, waarbij Nederland zichzelf in het verleden 
de strengste eisen heeft opgelegd. Onder de huidige afspraken zullen de Kaderrichtlijn Water doelen 
niet gehaald worden. Omdat water zich niet aan de landgrenzen houdt, is dit in het verleden een 
cruciale fout geweest van onze overheid. BBB wil in Brussel pleiten voor dezelfde spelregels binnen 
Europa en zo deze fout uit het verleden voor nu en de toekomst herstellen. We streven naar realistische  
doelen binnen een realistisch tijdspad, die haalbaar en betaalbaar zijn.74
VISIE EN VERKIEZINGSPROGRAMMA 2023-2027 Als vruchtbare delta, passeert in Nederland veel zoet water vanuit meerdere Europese landen. Om de 
hoeveelheid zoet water in onze rivieren en Zeeland op peil te houden voor een leefbaar Nederland, 
dienen er afspraken gemaakt te worden in Europa die de verdeling van water organiseren. We zullen 
in moeten zetten op stuwen en sluizen om de waterafvoer beter te kunnen controleren. 
 We zien dat de dynamiek van rivieren zoals de Rijn, Waal en de IJssel verandert. Dit vraagt om een 
duidelijke verdeling van het water richting onze zoetwaterbekkens zoals het IJsselmeer. Daarom zet 
BBB in op een betere regionale afstemming tussen meerdere programma’s die het beheer en de veilig-
heid van ons water moeten regelen, zodat we voldoende zoet water hebben tijdens droogte. 
 Onze vruchtbare delta, waar veel voedselproductie plaatsvindt, wordt gevoed met zoet water dat af -
komstig is uit onze buurlanden. Om de hoeveelheid zoet water in onze rivieren op peil te houden en een 
productief en leefbaar Nederland te garanderen, dienen er binnen Europa afspraken gemaakt te worden  
die de verdeling van water recht evenredig (rekening houdend met de behoefte en productiviteit van 
de betreffende gebieden) organiseren. 
 De beschikbaarheid van drinkwater staat onder druk, terwijl slechts 7% van het geproduceerde drink -
water voor menselijke consumptie wordt gebruikt. Bij nieuwbouwwoningen willen we zoveel mogelijk 
inzetten op het hergebruik van (hemel)water voor bijvoorbeeld het doorspoelen van toiletten. In 
bestaande woningen willen we deze systemen verder stimuleren. Dit verlicht de druk op de rioolwater-
zuivering en vermindert de druk op onze drinkwatervoorraad. 
 Door grondwaterpeilen regionaal aan te passen, hergebruik van water te stimuleren en waar mogelijk 
oude watergangen in te zetten, kunnen we water langer vasthouden in de bodem. 
 Om Nederland te blijven beschermen tegen hoog water, investeren we in dijk -en kustbescherming. 
BBB stimuleert het inzetten op innovatie en (inter)nationale samenwerking om Nederland ook in de 
toekomst veilig te houden. Om de impact van deze bescherming voor dijkbewoners zo minimaal moge-
lijk te maken, zetten we in op gebiedsspecifieke dijkverzwaring waarbij een verschil gemaakt wordt 
tussen zeedijken en rivierdijken. Hier horen nieuwe financiële afspraken en een langetermijnvisie met 
plannen voor na 2050 bij.
 Het winterbed van de uiterwaarden bestaat al eeuwen en hoort bij het karakter van Nederland. Al die 
jaren hebben ze de functie van waterberging, natuur en landbouw gehad. BBB wil dat dit karakter 
behouden blijft en daarom is bijvoorbeeld het bebouwen van deze uiterwaarden ongewenst. 
 Op veel plekken in Nederland, op klei- en veengrond, is sprake van bodemdaling. Verzilting van water 
en bodem is al aan de orde. Dit gaan we tegen door te zorgen voor voldoende zoetwater in sloten, 
beken en kreken en door voldoende capaciteit te creëren in de bodem om water vast te houden. BBB 
is voorstander van gedegen onderzoek naar de gevolgen van -en oplossingen voor bodemdaling. 
BBB wil een praktische, gebiedsgerichte aanpak en geen generieke maatregelen. Het is belangrijk om 
snel te starten met nulmetingen om bodemdaling beter in kaart te brengen.
 Voor BBB is het belangrijk dat landbouwkundige bedrijvigheid mogelijk blijft in het veenweidegebied. 
Pilots met water-infiltratiesystemen en andere maatregelen geven hoopvolle eerste resultaten. Deze 
zouden op grotere schaal toegepast moeten worden.
 In Nederland wordt vervuilde grond gebruikt om diepe putten bij bijvoorbeeld zandafgravingen te 
vullen. De normen voor schone grond zijn momenteel niet scherp genoeg met de nodige gevolgen 
voor mens, dier en natuur. Daarom moet er een nieuwe ‘aanpak vervuilde grond’ komen die ervoor 
zorgt dat de huidige situatie verbetert.75VISIE EN VERKIEZINGSPROGRAMMA 2023-2027
76
VISIE EN VERKIEZINGSPROGRAMMA 2023-2027
Hoofdstuk 7a
Onderwijs en
Wetenschap 77
VISIE EN VERKIEZINGSPROGRAMMA 2023-2027Voor BBB is de kernvraag hoe we ons onderwijssysteem weer zo inrichten dat kinderen weer goed kunnen  
lezen, schrijven en rekenen. Wij willen een onderwijssysteem dat minder bloot staat aan bureaucratische 
elementen met minder managementlagen, waarbij onze onderwijzers, leraren en docenten zich met name 
bezighouden  met hetgeen zij het liefste doen en het beste kunnen: lesgeven. Onderwijzers, leraren en docen -
ten betrekken wij intensief bij de opzet en uitvoering van de studie, het is immers hun ervaring die telt.
Te lang is het onderwijs het afvoerputje van elk maatschappelijk waargenomen probleem geweest. Het 
maakte niet uit welk probleem gesignaleerd werd: op school zou de oplossing hiervoor gevonden moeten 
worden. Dit moet anders. We kiezen bewust voor de ontwikkeling van het kind. Onderwijs gaat weer de 
driehoek maken tussen school - ouder(s) - kind. De gemeenschappelijke waarden staan in het midden van  
deze driehoek. Iedereen in de driehoek mag elkaar aanspreken op deze waarden, waarbij er weer vertrouwen  
moet komen in de professionaliteit van de leraren.
BBB streeft naar een inclusief en hoogwaardig onderwijsstelsel dat voor iedereen toegankelijk is, met extra 
nadruk op het openhouden van scholen, het bevorderen van basisvaardigheden en het behoud van goed 
onderwijs op alle niveaus. Wat ons betreft zetten we in op hoogwaardig onderwijs zowel voor jongeren als 
voor volwassenen en zowel op theoretisch als op praktisch gebied. Naast gelijke kansen voor iedereen vinden  
wij de ontwikkeling van sociale vaardigheden erg belangrijk. Het onderwijs heeft hierin een belangrijke rol.
Het is van wezenlijk belang dat kleinere scholen openblijven. Handhaving van basisscholen in de kernen 
draagt bij aan de toekomstige levensvatbaarheid van deze kernen, doordat ouders met kinderen in kernen  
kunnen blijven wonen.
Daarnaast hecht BBB veel waarde aan het vergroten van de weerbaarheid van leerlingen, scholieren en 
studenten zodat zij kritisch kunnen denken en hun zorgen kunnen delen. De verbinding die uit het kritische 
denken tussen onderwijs en bedrijfsleven ontstaat is, volgens ons van cruciaal belang voor innovatie en 
ontwikkeling. 
Scholieren van het voortgezet onderwijs dienen hun opleiding nabij huis te kunnen volgen. Leerlingen met 
een lichamelijke beperking of chronische ziekte dienen, net als hun leeftijdsgenootjes, naar de plaatselijke 
school te kunnen gaan.
Binnen het onderwijs in Nederland dient meer aandacht te komen voor kwalitatief goed volwassenen-
onderwijs dat voor iedereen in Nederland toegankelijk is. Dit is ook van belang voor de bijscholing en 
omscholing in het kader van een ‘leven lang leren’.GOED ONDERWIJS 
TOEGANKELIJK  
VOOR IEDEREEN78
VISIE EN VERKIEZINGSPROGRAMMA 2023-2027Ook kwalitatief goed speciaal onderwijs voor leerlingen met een ontwikkelingsachterstand vinden we erg 
belangrijk. Een herbeoordeling van de huidige structuur waarbij speciaal onderwijs (deels) een onderdeel 
is van het overige onderwijs dient wat ons betreft plaats te vinden. Ons uitgangspunt hierbij is dat we 
leerlingen die speciaal onderwijs nodig hebben door middel van passend onderwijs ondersteunen om 
hun plek in onze maatschappij te vinden en hun bijdrage aan de maatschappij te kunnen leveren. De vrijheid 
van onderwijs dient behouden te worden. 
TOEGANKELIJKHEID
 Thuis nabij onderwijs wordt de norm. Het openhouden van scholen in de regio krijgt prioriteit.
 Bij nieuw beleid wordt een ‘krimpcheck’ toegepast. Bijvoorbeeld bij het invoeren van nieuwe onderwijs-
regels wordt gecheckt wat deze regels voor gevolgen hebben voor de scholen op het platteland.
 BBB is voor het behoud van basisscholen in de kleinere kernen. Deze basisscholen dienen zo lang 
mogelijk behouden te blijven, ook al zakt het aantal leerlingen onder de huidige landelijke grens. 
Hierbij steunt het Rijk de gemeenten zowel financieel als anderszins.
 Elke regio in Nederland heeft een dekkend aanbod van beroepsopleidingen.
 BBB wil (meer) avondscholen voor volwassenen met praktische beroepen realiseren zoals in onze 
buurlanden al het geval is.
 Om toegankelijkheid voor Nederlandse studenten te verzekeren, beperken we de toestroom van stu-
denten uit het buitenland. Zie ook de paragraaf over migratie.
KWALITEIT
 We vinden het belangrijk dat jongeren beschikken over goede leesvaardigheid en voldoende kennis 
van de eigen taal en cultuur. Daarom moet er zowel op de basis- als middelbare school meer aandacht  
komen voor deze basisvaardigheden.
 Er moet meer voorlichting en positieve aandacht komen voor de praktische sector binnen het onderwijs  
en daarom komen er meer techniek/praktijklessen op de basis- en middelbare school.
 We praten niet meer over hoogopgeleiden of laagopgeleiden. We praten alleen nog over theoretisch 
opge leiden en praktisch opgeleiden. Dit moet ook in de naamstelling naar voren komen, zoals bijvoor-
beeld:
  MBO wordt Praktisch Beroeps Onderwijs (PBO)
  HBO wordt Theoretisch Beroeps Onderwijs (TBO)
  WO blijft Wetenschappelijk Onderwijs (WO)
 Op alle onderwijsniveaus, te beginnen in het basisonderwijs, dient voorlichting over de digitale sa-
menleving plaats te vinden. Deze moet zowel aan docenten als aan leerlingen gegeven worden. De 
over heid heeft een rol om informatie over diverse onderwerpen zoals AI, social media gebruik en 
andere zaken te verstrekken. 
 Het aanleren van digitale geletterdheid in het onderwijs is essentieel om ervoor te zorgen dat alle 
leerlingen de vaardigheden ontwikkelen die nodig zijn om effectief en zelfverzekerd te kunnen navi-
geren in een steeds veranderende technologische samenleving.
 Onderwijsassistenten moeten deelopleidingen met verkrijging van een certificaat op de PABO kunnen 
volgen. Zo maak je het mogelijk om docenten in het primair onderwijs te krijgen op vakniveau.
 De administratielast voor leraren wordt verlaagd.79
VISIE EN VERKIEZINGSPROGRAMMA 2023-2027 We willen inzetten op beter passend onderwijs voor leerlingen met een ontwikkelingsachterstand. Indien 
daar extra investeringen, bijvoorbeeld in personeel en/of lesaanbod voor nodig zijn, ondersteunen we deze.
 Passend onderwijs voor leerlingen met een ontwikkelingsachterstand is voor de ene leerling een 
school die hier speciaal voor is ingericht, voor een andere leerling kan dit een ‘reguliere’ school zijn.
 BBB geeft absoluut de voorkeur aan de basisvaardigheden rekenen, schrijven en lezen. Daarnaast worden  
enkele onderdelen uit de oude LTS en Huishoudschool nogal gemist. BBB kiest daarom in de eindtermen  
van het eerste jaar op de middelbare school, voor het aanleren van praktische vaardigheden. Vaardig-
heden die nodig zijn voor ons dagelijks privéleven. Dit kan variëren van basis huishoudelijke taken tot 
financieel beheer en zelfzorg. 
OVERIGE ASPECTEN ONDERWIJS
 Scholen op zowel het platteland als in de stedelijke gebieden krijgen de functie van buurtcentrum. 
Het concept ‘Brede Scholen’ wordt via maatwerk per situatie door de eindgebruikers vormgegeven.
 Wij zijn blij met de herinvoering van de basisbeurs. De hoogte van de nieuw ingevoerde basisbeurs 
wordt beoordeeld en verhoogd indien blijkt dat deze te laag is.
 Wij zijn voor een eerlijke compensatie voor de pechgeneratie. De aangekondigde compensatie is wat 
ons betreft niet voldoende. 
 Er komt geen rente op bestaande studieschuld. En de studieschuld mag niet meegenomen worden 
bij een hypotheekaanvraag.
 De Nederlandse samenleving zit veel meer te wachten op meer vakwerk, daarom moeten we opleidingen  
daarvoor in ere herstellen, zodat werk en onderwijs weer in balans komen.
 We moeten het aantrekkelijker maken om een vakopleiding te doen, waarbij leren in de praktijk van 
leermeesters centraal staat.  
SPECIAAL ONDERWIJS
 Kinderen moet geleerd worden dat zij meer zijn dan ‘het label dat de maatschappij hen opplakt’. Iedereen  
heeft talenten en draagt bij aan deze maatschappij. 
 Het speciaal onderwijs moet er naar streven leerlingen school te laten verlaten met een diploma of 
baan. Dit is immers de beste garantie voor een goede toekomst.
 We moeten inzetten op passend onderwijs voor leerlingen met een ontwikkelingsachterstand. 
 Er wordt ingezet op passend onderwijs voor iedereen die dit nodig heeft. Het concept Samen Naar 
School biedt hier een goede oplossing voor.
 Het speciaal onderwijs moet kinderen dezelfde kansen bieden als in het reguliere onderwijs. Daarvoor 
is een investering in het speciaal onderwijs noodzakelijk, zowel in het personeel als in het lesaanbod.
 Staatsexamens voor het VSO (Voortgezet Speciaal Onderwijs) moeten binnen het schooljaar kunnen 
worden gemaakt.
 Er komen strengere eisen aan de uitbesteding van leerlingenvervoer, om malafide vervoerders tegen 
te gaan.
 Als leerlingen in het speciaal onderwijs verklaarbaar meer verzuimen dan 50% kan er geen sprake zijn 
van het wegvallen van de financiering voor de school. 80
VISIE EN VERKIEZINGSPROGRAMMA 2023-2027WETENSCHAP
Het Nederlandse wetenschappelijk onderzoek behoort tot de wereldtop en is een belangrijke motor voor 
innovatie en vooruitgang. Om deze positie te behouden, is het essentieel om te blijven investeren in de 
samenwerking tussen ons onderwijs, de bedrijven en de overheid. Door gezamenlijke inspanningen kunnen  
we ook een brug slaan tussen wetenschappelijke kennis en maatschappelijke uitdagingen.
 BBB is van mening dat de Rijksoverheid een grotere verbinding tussen de wetenschap, ons onderwijs 
en het bedrijfsleven dient te stimuleren. Deze verbinding en samenwerking kan, wat ons betreft, (nog)  
beter. Dit door ook de specialisten uit de praktijk en het bedrijfsleven hierbij te betrekken. In het Top-
sectorenbeleid is dit al goed zichtbaar. 
 BBB is van mening dat de Rijksoverheid moet blijven investeren in de versterking van wetenschappelijk  
onderzoek, zodat een langetermijnvisie kan worden ontwikkeld voor de diverse grote vraagstukken 
van onze maatschappij.
 We stimuleren ook een betere verbinding tussen Hogescholen en onze (MKB-) bedrijven in Nederland , 
bijvoorbeeld op het gebied van digitalisering en verduurzaming. Op deze wijze wordt op een natuur-
lijke manier ook gebruik gemaakt van de praktische kennis van onze vaak innovatieve bedrijven en 
zijn zij betrokken bij en op de hoogte van dit onderzoek.
 Modellen kunnen ter ondersteuning van wetenschappelijk onderzoek nuttig zijn. BBB ziet modellen 
alleen ter ondersteuning van besluitvorming en nooit ter vervanging van feitelijk onderzoek. Menselijke  
besluitvorming moet altijd leidend zijn en de uitkomsten van modellen moeten altijd door mensen op 
hun waarde worden getoetst. 
 Het belang van de kwaliteit van wetenschap staat voorop; objectieve wetenschap zonder vermenging 
van financiering (publiek en/of privaat) door belanghebbenden of vermenging met politieke meningen 
is het uitgangspunt. De waarheid is niet te koop met onderzoeksubsidies (zie ook het artikel van het 
Financieel Dagblad recent ‘Koop een wetenschapper’). 
 Onderzocht wordt of naar Amerikaans voorbeeld een ‘Data Quality Act’ ingevoerd kan worden, of 
geïntegreerd in bestaande wetgeving.81VISIE EN VERKIEZINGSPROGRAMMA 2023-2027
82
VISIE EN VERKIEZINGSPROGRAMMA 2023-2027
Hoofdstuk 7b
Digitalisering 
en Techniek 83
VISIE EN VERKIEZINGSPROGRAMMA 2023-2027BBB pleit voor een minister van digitalisering in het nieuwe kabinet. Een Ministerie van Digitalisering is van 
vitaal belang in de moderne samenleving vanwege de alomtegenwoordige rol die digitale technologieën 
spelen in ons dagelijks leven. Digitalisering heeft immers een diepgaande invloed op onze veiligheid, de 
manier waarop we communiceren, werken en leren, op de emotionele gezondheid van onze jeugd en - als 
het aan de Europese Commissie ligt - ons geld. Het biedt kansen om de burger dichter bij de overheid te 
brengen, inspraak te geven en overheidsdienstverlening te verbeteren. Maar het brengt ook nieuwe uit-
dagingen met zich mee, waaronder zorgen over privacybescherming, schermverslaving en emotioneel 
welzijn, polarisatie en haatzaaien, cyberbeveiliging, en digitale ongelijkheid. 
Een specifiek Ministerie van Digitalisering moet zich richten op het ontwikkelen van een nieuwe nationale 
digitale strategie en het coördineren van digitale innovatie over diverse sectoren. Ook moet het ministerie 
de juiste regels waarborgen om burgers, bedrijven en infrastructuur te beschermen. Het is van cruciaal 
belang dat de overheid een proactieve rol speelt in het sturen en vormgeven van digitale transformatie, 
met als voornaamste doel de mens centraal te houden en de brug tussen burger en overheid veel sterker 
te maken. 
De afgelopen jaren hebben er vele ontwikkelingen op het vlak van (digitale) technologie plaatsgevonden 
en we verwachten dat er nog heel veel nieuwe ontwikkelingen zullen komen in de (nabije) toekomst. Wij 
volgen deze ontwikkelingen nauwlettend en zien hierin met name kansen; kansen voor onze burgers, 
bedrijven en dus voor onze samenleving. We willen als Nederland wereldwijd voorop blijven lopen op dit 
vlak om optimaal gebruik te kunnen maken van alle mogelijkheden. 
In het Nationale digitaliseringsbeleid is uiteengezet hoe digitale technologie beoordeeld wordt. Voor BBB 
is het belang dat keuzevrijheid, privacy, gebruik en veiligheid van onze burgers, bedrijven en infrastructuur 
voldoende aandacht krijgen in gebruik en bij toezichthoudende instanties. Ook binnen de overheid zelf is 
dit heel belangrijk, zodat gebruik van gegevens door de overheid door de juiste personen en op een juiste  
wijze plaatsvindt. Dit om zeker te stellen dat de gegevens van onze inwoners en onze kritische infrastructuur  
optimaal beschermd worden. Dit soort zaken kunnen, wat ons betreft, niet (alleen) aan de vrije markt 
worden overgelaten.
Ook dienen we zeker te stellen dat alle mensen in Nederland optimaal mee kunnen in deze technologische  
ontwikkelingen en dus kunnen profiteren van de kansen. Tegelijkertijd dient men zich bewust te zijn van 
de mogelijke risico’s en gevaren van oneigenlijk gebruik van alle technologische mogelijkheden. Op dit 
vlak zien we een belangrijke rol voor ons onderwijs en voor onze wetenschap in samenwerking met ons 
bedrijfsleven. PROACTIEF STUREN 
DIGITALE TRANSFORMATIE
DE MENS CENTRAAL
Hoofdstuk 7b
Digitalisering 
en Techniek 84
VISIE EN VERKIEZINGSPROGRAMMA 2023-2027De overheid moet actief open source ontwikkelingen op het gebied van digitalisering ondersteunen en 
bevorderen, zodat er een inclusieve samenwerking ontstaat tussen ontwikkelaars, onderzoekers en burgers.  
Op deze manier kunnen zij gezamenlijk innovatieve digitale diensten en oplossingen ontwikkelen voor 
urgente maatschappelijke vraagstukken.
De technologische ontwikkelingen kennen ook een belangrijke ethische component. Welke toepassingen 
vinden we ethisch aanvaardbaar en hoe stellen we zeker dat er geen ethische grenzen overschreden worden?  
Op dit vlak zien we ook een belangrijke rol voor onze Rijksoverheid om samen met alle belanghebbenden 
(burgers, bedrijven, lagere overheden) tot algemeen aanvaardbare kaders te komen.
DIGITALISERING EN TECHNOLOGIE
 We zorgen voor voldoende opleidingsmogelijkheden op het vlak van technologie met deskundige 
docenten en maken gebruik van de meest recente ontwikkelingen en mogelijkheden. We zien hierbij 
een nadrukkelijke rol voor onze jongeren.
 We zetten ons in om datageletterdheid een kernonderdeel te maken van het onderwijs op alle niveaus, 
zodat elke student wordt voorbereid op de data-gedreven toekomst.
 Wij pleiten voor krachtige campagnes om schermverslaving te verminderen en het mentaal welzijn te 
verbeteren.
 We zorgen voor maximale veiligheid van alle gegevens van burgers, bedrijven en overheden bij gebruik 
van deze gegevens voor technologische toepassingen.
 We zorgen voor voldoende mandaat voor overheidsinstellingen om de dreiging in het cyberdomein 
het hoofd te kunnen bieden.
 Wij zetten ons in voor het creëren van mogelijkheden om datawetenschap en kunstmatige intelligentie  
effectief te benutten voor een verbeterde overheidsdienstverlening.
 Wij streven ook naar gebruiksvriendelijke digitale oplossingen om de overheid nog toegankelijker te 
maken voor iedereen.
 De privacy van onze burgers, bij het gebruik van persoonlijke informatie, dient te allen tijde gewaarborgd  
te worden. Het is en blijft altijd een vrije keuze van onze burgers om haar/zijn persoonlijke gegevens 
ter beschikking te stellen of niet.
 Een verplichte digitale identiteit die het bestaande paspoort of identiteitsbewijs vervangt en gekoppeld  
is aan een vergaande persoonsdigitalisering is voor BBB onwenselijk en gevaarlijk voor de vrijheid 
van het individu. 
 Het maken van zogenaamde deep fakes zonder voorafgaande toestemming zowel op visueel als op 
audiogebied is een groot probleem en strafbaar. Het is belangrijk om na te denken over hoe getroffen  
sectoren (bijvoorbeeld de creatieve sector) te ondersteunen en misinformatie actief te bestrijden. 
BBB wil hiervoor een nieuwe nationale strategie digitalisering ontwikkelen.
 AI biedt ontzettend veel kansen maar ook risico’s. Transparantie staat bij deze dan ook altijd voorop. 
 Wij bevorderen het gebruik van digitale technologie om de betrokkenheid van burgers in het publieke  
en politieke proces te vergroten.
 We zorgen ervoor dat Nederland een van de koplopers blijft op het gebied van digitalisering en tech-
nologie.85VISIE EN VERKIEZINGSPROGRAMMA 2023-2027
86
VISIE EN VERKIEZINGSPROGRAMMA 2023-2027
Hoofdstuk 8a
Veiligheid 87
VISIE EN VERKIEZINGSPROGRAMMA 2023-2027Een leefbaar Nederland vraagt om een veilige rechtsstaat. De rechtsorde moet burgers de zekerheid geven 
van een eerlijke behandeling, een goed functionerende rechtspraak en een overheid die burgers beschermt  
tegen vandalisme, criminaliteit en ondermijning. De burger verwacht een effectieve en maatschappelijk 
betrokken politieorganisatie. Een Openbaar Ministerie dat werk maakt van opsporing en vervolging van 
personen en bedrijven die de rechtsorde aan hun laars lappen.
Vertrouwen staat aan de basis van de rechtsorde. Vertrouwen is wederkerig, dus een overheid krijgt makke-
lijker het vertrouwen wanneer zij de burger ook het vertrouwen geeft. Minder regels en minder bureaucratie 
dragen daar sterk aan bij. De overheid heeft, wat BBB betreft, hier een kwetsbare voorbeeldfunctie. Een 
overheid die zich niet aan haar eigen regels houdt en onvoldoende transparant is over haar (voorgenomen) 
handelen, verliest het vertrouwen snel. De grote dossiers van de afgelopen jaren vragen van de overheid 
de komende jaren inspanningen om het vertrouwen te herstellen. 
Inmiddels kent Nederland zoveel wetten en regels dat het land aan het vastlopen is. De beroepsbevolking 
is niet groot genoeg om deze allemaal na te leven en te handhaven. En inmiddels werken steeds meer 
mensen aan de controle van het primaire proces terwijl daar onvoldoende mensen in werken. Het uitgangs-
punt dat de burger de wet behoort te kennen, is zo langzamerhand ridicuul geworden. Rechters kunnen 
de hoeveelheid zaken niet meer aan. Er moet rigoureus geschrapt gaan worden in de wetten en regels 
waarbij de desbetreffende minister uiteindelijk een knoop doorhakt wanneer een beroepsgroep er zelf 
niet uit komt. De afgelopen jaren is gebleken dat dit noodzakelijk is.
De veiligheidsdiensten en de politie hebben het unieke mandaat in de rechtsstaat op te sporen en te 
handhaven. BBB vindt dat er meer geïnvesteerd kan worden om deze politie en veiligheidsdiensten dichter  
bij de burger brengen. Dat vraagt meer regionale inzet. De maatschappij is de laatste jaren verhard en 
waar de geüniformeerde diensten de burger beschermen, mag de rechtsorde de geüniformeerde dienst 
beter beschermen. Deze bescherming moet een wettelijk kader hebben, maar ook op het persoonlijke 
vlak verdienen uniformdiensten meer aandacht en steun.
De brandweer is een belangrijk onderdeel van de veiligheidsorganisatie en deze is voor de samenleving 
alleen betaalbaar wanneer we de inzet van vrijwilligers mogelijk maken. Door de energietransitie hebben we  
in Nederland te maken met meer elektra, accu’s en de opkomst van waterstof. De rol van de brandweer 
wordt dus belangrijker, zowel bij het voorbereiden van bouwplannen als bij het bestrijden van calamiteiten. 
Zeker in de dorpen en regio’s vervullen veel brandweerkorpsen naast een veiligheidsfunctie, ook een sociale  
functie voor hun gemeenschap. Deze maatschappelijke betrokkenheid willen we versterken.
Onze samenleving wordt in toenemende mate ondermijnd vanuit de drugscriminaliteit. Het onvoldoende 
bestrijden van harddrugsgebruik in de steden leidt tot criminele drugsnetwerken op het platteland. We staan  
voor een harde aanpak van georganiseerde (drugs)criminaliteit om onze samenleving veiliger te maken 
en criminele netwerken te bestrijden. Het risico op ondermijning, de onderwereld die de bovenwereld 
overneemt, rechtvaardigt forse ingrepen. Nederland zal geen narcostaat worden. VEILIGHEID VOOR
IEDERE WIJK EN IEDER DORP88
VISIE EN VERKIEZINGSPROGRAMMA 2023-2027Strafmaat is een belangrijk instrument in de afschrikking van criminaliteit enerzijds en anderzijds een  
instrument om de samenleving te beschermen tegen individuen die het met de wet en het recht niet te 
nauw nemen. Ook vanuit een rechtsgevoel en rechtvaardigheid heeft de burger een visie op strafmaat. 
Wanneer de strafmaat te laag wordt ervaren, ontstaat onverschilligheid jegens het recht en de rechtsorde.  
Wat BBB betreft, scherpen we hier en daar de strafmaat aan met de intentie meer recht te doen aan 
maatschappelijke waarden.
Een effectief Openbaar Ministerie en een goed functionerende rechtspraak zijn essentieel voor een recht-
vaardige samenleving. Een rechtvaardige en tijdige rechtspleging is van groot belang voor het vertrouwen 
in de rechtsorde. Als het OM fouten maakt dan is erkenning van die fouten goed voor het vertrouwen. 
De rechtsorde biedt ook zekerheid aan burgers en bedrijven in situaties van conflict. Een onpartijdige en 
voorspelbare rechtspraak draagt ook bij aan het vertrouwen in het economisch en maatschappelijk verkeer. 
Door de toenemende juridificering in de maatschappij is de druk op de civiele rechtspraak toegenomen 
en daarmee de effectiviteit ervan gedaald, terwijl de kosten voor de maatschappij stegen. 
BBB heeft mensenrechten hoog in het vaandel. Mensen die echt op de vlucht zijn voor oorlogen, of van 
wie hun leven en/of dat van hun gezin ernstig wordt bedreigd en dat kunnen aantonen, moeten geholpen 
worden. De asielcrisis belast nu echter onze samenleving aanzienlijk en we moeten via een quotum hier 
paal en perk aan stellen. Statushouders die in Nederland een thuis hebben gevonden, helpen we met een 
vlotte integratie in onze samenleving. BBB maakt daar werk van.
POLITIE
 BBB staat in voor een sterke, goed uitgeruste en toegankelijke politie die zichtbaar is in alle wijken en 
dorpen van Nederland. Daarvoor is een structurele meerjarige en vooral stabiele financiering nood-
zakelijk om het steeds groter wordende takenpakket  te kunnen blijven uitvoeren en de uitstroom van 
agenten op te vangen. De politie moet dicht bij de burgers staan, optimaal ondersteund worden en 
de benodigde bevoegdheden hebben om effectief op te treden tegen criminaliteit.
 Basisteams moeten voldoende mensen en middelen hebben om effectief te kunnen werken vanuit 
politiebureaus. BBB wil meer politiebureaus zichtbaar en openen in de regio’s en meer regionaal ingezet  
personeel. 
 Bij een nieuw budgetverdeelsysteem zetten we vol in op een eerlijkere verdeling van politiesterkte over  
Nederland, waarbij ook rekening gehouden wordt met veiligheidsuitdagingen op het platteland. 
 Politieagenten verdienen waardering voor hun inzet en toewijding aan de veiligheid van onze samen-
leving. Wij willen een eerlijke en rechtvaardige beloning voor politiepersoneel, vooral voor degenen 
die in de basisteams werken.
 Geweld tegen politieagenten, boa’s, ambulancepersoneel en brandweerlieden willen we zwaarder en 
dwingender straffen. 
 We willen zorgen voor een adequate afhandeling van posttraumatische stressstoornis-dossiers van 
politieagenten zonder verrekening van het toegekende smartengeld. Zij moeten de juiste ondersteuning  
en nazorg krijgen.89
VISIE EN VERKIEZINGSPROGRAMMA 2023-2027 Overheveling van de verwarde personen-problematiek naar de juiste instanties. De problematiek rond 
verwarde personen hoort niet primair bij de politie, maar bij de GGZ en het ministerie van VWS. 
 In haar uitstraling verwachten we van de geüniformeerde diensten een neutrale opstelling, dat betekent 
dat er geen ruimte is voor zichtbare uitingen van politieke of religieuze overtuiging.
 Selectie op kwaliteiten en geschiktheid in plaats van diversiteit quota. We willen diversiteit quota af-
schaffen bij de werving van nieuwe politiekrachten en selectie laten plaatsvinden op basis van kwaliteiten  
en geschiktheid.
BRANDWEER
 Brandweerkazernes en bijbehorend materieel verdwijnen uit de regio. Hierdoor nemen aanrijtijden toe  
en lopen personeelsaantallen achteruit. We willen, net als bij de politie, een stop op het sluiten van 
brandweerkazernes. 
 De beroepsbrandweer en vrijwillige brandweer zijn mensen die thuishoren in het werkveld. We waken 
voor nog meer bureaucratie en regelgeving. 
 We willen ons hard maken voor het behoud van een slagvaardige vrijwillige brandweer. BBB wil dat de 
vrijwillige brandweer zijn pier (uitrusting) thuis behoudt of dat deze wordt gestationeerd op een kazerne.  
We zetten ons dus in voor het kazerneren en het consigneren van de vrijwillige brandweer. We willen 
niet dat dit door wetgeving onmogelijk wordt gemaakt. 
 We stoppen ook met het bezuinigen op de vrijwillige brandweer. De vrijwillige brandweer bestaat 
(vaak) uit jonge gemotiveerde mensen die zich willen inzetten voor de veiligheid van Nederland. Dit 
moeten wij behouden. 
 Door de energietransitie hebben we in Nederland te maken met meer elektra, accu’s, zonnepanelen 
en de opkomst van waterstof. Bij het voorbereiden van bouwplannen gaan we hier rekening mee houden  
en betrekken we actief de brandweer en luisteren we naar hen.
HARDE AANPAK GEORGANISEERDE (DRUGS)CRIMINALITEIT:
 Er komt anti-maffia wetgeving waarbij we de mogelijkheden om crimineel vermogen van families van 
criminelen af te pakken, uitbreiden. 
 We roepen voor beroepscriminelen een apart gevangenisregime in het leven met als doel criminelen  te 
verhinderen vanuit gevangenissen de aansturing van hun activiteiten te continueren. 
 We halen barrières in privacywetgeving weg voor informatie-uitwisseling voor die zaken die gerelateerd  
zijn aan zware criminaliteit en beperken het gebruik van communicatiemiddelen van gedetineerden.
 We verbeteren en versterken de inzet van kroongetuigen als opsporingsmiddel.
 We zetten in op vroegsignalering en preventieprogramma’s. Programma’s die er al zijn, moeten worden 
uitgebreid. Succesvolle lokale initiatieven moeten daarin versneld landelijk worden uitgerold. 
 Dreigingen vanuit georganiseerde ondermijnende criminaliteit, terrorisme en andere actoren zullen 
voorlopig niet ophouden. Daarom willen we het Stelsel Bewaken en Beveiligen structureel organiseren 
en financieren. 
 We intensiveren de samenwerking met Noord- en Zuid-Amerikaanse veiligheidsdiensten om inter-
nationale drugsroutes tussen onze landen te ontmantelen en hard aan te pakken.90
VISIE EN VERKIEZINGSPROGRAMMA 2023-2027 Om drugscriminaliteit tegen te gaan mogen we niet dogmatisch kijken naar ons drugsbeleid. We willen  
normalisatie van zowel soft als harddrugs tegengaan, maar de situatie waarin wietverkoop gedoogd 
wordt, terwijl productie verboden is, speelt criminelen in de kaart. Voor stappen overwogen worden 
richting legalisatie van wiet, wacht BBB eerst de resultaten af van het ‘experiment gesloten coffee-
shopketen’. Het einddoel moet zijn om drugsbendes hun verdienmodel te ontnemen en verslaving te 
voorkomen. Legalisatie kan alleen in Europees verband en ruim voldoende politiecapaciteit is een 
belangrijke basisvoorwaarde, voordat we stappen zetten. De mogelijke baten voor de overheidsfinanciën  
die hieruit voortkomen, moeten altijd ingezet worden om georganiseerde criminaliteit te bestrijden.
STRAF EN STRAFMAAT
 Om geweldsmisdrijven te verminderen, steunen we regionale verboden op het bezit van messen in de 
openbare ruimte. Beleid en uitvoering laten we aan de veiligheidsdriehoek van gemeenten. Die krijgen  
hiervoor ook meer mogelijkheden voor preventief fouilleren.
 Voor ernstige gewelds- en zedenmisdrijven, terroristische misdrijven en georganiseerde (drugs)crimi-
naliteit willen we minimumstraffen invoeren om rechtvaardige en consistente straffen te waarborgen.
 We willen een ‘driemaal is scheepsrecht’-principe invoeren, waarbij iemand die drie keer is veroor-
deeld voor een ernstig gewelds- of zedenmisdrijf, waarop een straf hoger dan 4 jaar staat, een levens-
lange gevangenisstraf krijgt.
 BBB wil taakstraffen afschaffen bij zware gewelds- en zedenmisdrijven. Bij zedenmisdrijven worden 
veroordeelden verplicht om mee te werken aan tbs-behandeling.
RECHTSPRAAK EN OPENBAAR MINISTERIE:
 We willen de grote personeelstekorten bij de rechters en het Openbaar Ministerie aanpakken door al 
bij de rechtenstudie studenten enthousiast te maken voor een carrière in de Rechterlijke Macht. Ook 
moet de RAIO-opleiding opnieuw worden ingesteld en is een ruime(re) financiering van de Rechterlijke  
Macht noodzakelijk, ook om de (juridische) ondersteuning uit te breiden. Het doel: kleine zaken bij de 
politie rechter afronden binnen 3 maanden na aanhouding van de verdachte, grote zaken bij 3 rechters  
binnen 6 maanden.
 We investeren in de effectiviteit van de plukze wetgeving. Het invorderen van crimineel vermogen is 
een effectief middel om de aantrekkelijkheid en financierbaarheid van criminaliteit in te dammen.
 De toegang tot rechtspraak in het Fries blijft gewaarborgd. Alle andere rechtspraak moet in duidelijk 
en volgbaar Nederlands plaatsvinden. 
 BBB staat voor degelijke financiering van de sociale advocatuur.
 Het Juridisch Loket krijgt een onafhankelijke positie die wettelijk wordt vastgelegd. Hiermee kan het 
Juridisch Loket zich doorontwikkelen tot een juridische dienstverlener voor iedereen.
 Het primaat van de weging van belangen in kader van politieke besluitvorming ligt bij de volksvertegen-
woordiging. Het aanvechten van democratisch genomen besluiten bij de rechter door activisten 
schaadt het vertrouwen in de democratie en de effectiviteit van beleid. We wijzigen artikel 3:305a 
BW om te waarborgen dat alleen direct belanghebbenden kunnen procederen tegen een besluit bij de 
rechter. BBB is ook zeer terughoudend met het opnemen van exacte doelen en deadlines in de wet. 91VISIE EN VERKIEZINGSPROGRAMMA 2023-2027BESTRIJDING VAN ANTISEMITISME
In Nederland is discriminatie al verboden. Dit verbod moet echter beter nageleefd worden, met nadrukke-
lijke aandacht voor het helaas weer toenemende antisemitisme.
 BBB bestrijdt alle vormen van antisemitisme. We gebruiken de definitie van antisemitisme die eind 
2018 door de Tweede Kamer is aangenomen. Wij hanteren hierbij de IHRA-definitie; “Antisemitisme 
is een bepaalde perceptie van Joden, die tot uiting kan komen als haat jegens Joden. Retorische en 
fysieke uitingen van antisemitisme zijn gericht op Joodse of niet-Joodse individuen en/of hun eigen-
dommen, en op Joodse gemeenschapsinstellingen en religieuze faciliteiten.”
 Het is belangrijk dat de overheid erkent dat antisemitische sentimenten in de Nederlandse samenleving 
groeien. BBB ziet dit op vier plekken: aan extremistische randen van de Islamitische gemeenschap, 
onder aanhangers van complottheorieën, in online omgevingen waar extreem-rechtse jongeren samen-
komen en via linkse sociale media waar legitime kritiek op de staat Israel kan omslaan in antisemitisme.
 Onderwijs over de Tweede Wereldoorlog en de vervolging van Joden is belangrijk voor Nederland 
om antisemitisme te bestrijden. Kinderen moeten ook begrijpen dat Joden deel uitmaken van de Neder-
landse samenleving en dat het Jodendom niet alleen iets uit het verleden is.
Wij steunen het werk van de Nationaal Coördinator Antisemitismebestrijding en zorgen voor voldoende
financiering.
 Organisaties die zich schuldig maken aan antisemitisme zijn daarentegen geen gesprekspartner voor 
de overheid of decentrale overheden.
92
VISIE EN VERKIEZINGSPROGRAMMA 2023-2027
Hoofdstuk 8b
Asiel en Migratie  93
VISIE EN VERKIEZINGSPROGRAMMA 2023-2027Hoofdstuk 8b
Asiel en Migratie  ASIEL EN MIGRATIE
EERLIJK EN DRAAGBAAR
Al decennialang wordt geprobeerd de enorme instromen onder controle te krijgen. Telkens mislukte dit. 
Aan de lopende band worden er migratierecords gebroken en in Ter Apel sliepen mensen buiten. In meerdere  
dorpen van ons land werden mensen geterroriseerd door overlastgevende veilige landers. BBB heeft dit 
anders voor ogen. BBB wil de asielinstroom drastisch beperken, de huizen weer eerlijk verdelen en de 
asielprocedures aan de buitengrenzen van de EU laten doorlopen. Hier gaan we ook hard met onze vuist 
voor op tafel slaan bij de EU. 
Een Europese aanmeldbalie voor verzoek tot asiel voorkomt mensenhandel. De EU kan ook aanmeldcentra 
in de regio inrichten zodat asielzoekers daar terecht kunnen en de procedure daar ook wordt afgehandeld,  
zoals bijvoorbeeld in Tanzania, Malawi, Namibië of Senegal. Nu trekken asielzoekers door de Sahara en 
blijft het verdienmodel van de mensenhandelaren intact. 
Asiel is alleen mogelijk voor mensen die op basis van de gronden van de Conventie van Genève (vervolging 
politieke en religieuze redenen) hiervoor in aanmerking komen. Niet wegens armoede, ontheemding etc., 
want daarvoor is opvang in de regio bedoeld. 
De demografische druk vanuit Afrika blijft toenemen. De bevolking kent nu 1,2 miljard mensen en dit wordt 
naar verwachting 2,4 miljard in 2050 en ruim 4 miljard in 2100. Dat vereist dus een Afrika-beleid! De 
noodzakelijke schakel hierin is voedselzekerheid. Dat is alleen te bereiken met een intensievere landbouw 
en veeteelt dan nu het geval is. Nigeria heeft nu ruim 200 miljoen inwoners. Dat gaat naar 600 miljoen in 
2100. Met extensief geiten houden kom je er niet. Dat vraagt om een technologisch intensievere aanpak. 
Hiervoor hebben we kennis in huis om Afrikaanse landen te helpen. Dit komt in ons hoofdstuk Buitenland 
duidelijk aan de orde.
MAATREGELEN IN NEDERLAND
 Asielzoekers die geen enkel recht hebben op verblijf in Nederland moeten zo snel mogelijk terug naar 
het land van herkomst. BBB maakt zich sterk voor goede relaties met de landen waar deze staatsburgers  
naar terug moeten. Daar waar landen echt niet meewerken, zijn financiële consequenties ook aan de 
orde.
 Voor iedereen die wel recht heeft op verblijf in Nederland gaan we echt eerlijk spreiden. In heel 
Neder land gaan we per inwonersaantal evenveel mensen opvangen. Nu zien we dat de Noordelijke 
provincies veel meer opnemen dan randstedelijke provincies. We stoppen dus met spreiden op basis 
van landoppervlak en gaan spreiden op basis van inwonersaantallen en draagvlak. Gelijke monniken, 
gelijke kappen, iedereen pakt zijn eerlijke verantwoordelijkheid.
 Nieuwkomers in ons land krijgen geen voorrang meer op woningen. Het is niet uit te leggen dat een 
30-jarige Nederlander geen huis kan krijgen, maar iemand die hier net binnenkomt direct een huis 
krijgt. Iedereen is gelijk en dus wacht iedereen even lang. Dit vergroot het draagvlak in Nederland en 
is het eerlijkst. De verplichte taakstelling voor gemeenten om aan hen toegewezen statushouders 
binnen 10 weken te huisvesten, schaffen we dus af. Ook alternatieve vormen van voorrang voor status-
houders, zoals afspraken tussen individuele gemeenten en hun woningcorporaties, is voor BBB een 
optie waar wij ons tegen zullen verzetten.94
VISIE EN VERKIEZINGSPROGRAMMA 2023-2027 Asielzoekers moeten ook een bijdrage leveren aan ons land. Op deze manier integreert men ook beter. 
Bij een arbeidsgeschikte situatie doet men na 1 jaar verblijf een opleiding, vrijwilligerswerk of heeft 
een verdienende baan. 
 Nederland geeft veel vaker een verblijfstatus af dan omliggende Europese landen. We gaan ervoor 
zorgen dat dit in evenwicht komt en we kijken dus waar Nederland te soepel handelt. 
 De landen waar asielzoekers naar terug moeten als ze in Nederland worden afgewezen, werken vaak niet  
mee. Dit is onacceptabel. Daarom zetten we bij herhaling van het niet meewerken zware financiële druk 
op deze landen.
 Om draagvlak te behouden, is het belangrijk om te kijken wat ons land aankan. Daarom voeren we 
een asielquotum van 15.000 asielzoekers in. Alle asielzoekers die hoger dan dit quotum in ons land 
willen komen, kopen we af bij de Europese Unie onder de nieuwe migratiedeal. Dit quotum kan door 
de Tweede Kamer naar boven of beneden worden bijgesteld.
MAATREGELEN IN EUROPA
 Zonder sterke buitengrenzen zijn de binnengrenzen niet te handhaven. Een sterke buitengrens van de 
Europese Unie is daarbij noodzakelijk. Om deze reden geven we Frontex (Europees agentschap dat 
de buitengrenzen bewaakt) meer bevoegdheden en vertienvoudigen we in manschappen. 
 Asielzoekers die kans willen maken op verblijf in de Europese Unie doorlopen hun asielprocedure aan 
de buitengrenzen. Als hier blijkt dat men een redelijke kans op een asielstatus heeft, wordt deze door-
gestuurd naar een nader te bepalen Europees land. Om het terugsturen van asielzoekers zonder 
recht op asiel mogelijk te maken moet het verbindingscriterium worden aangepast of beëindigd. 
 De Dublinverordening wordt strikt nageleefd. Deze stelt dat asielzoekers asiel moeten aanvragen in 
het eerste Europese land waar ze aankomen. Nu zien we dat landen aan de buitengrenzen deze ver-
ordening niet naleven, omdat het hen niet goed uitkomt. Strikte naleving is noodzakelijk om goed 
samen te kunnen werken. Indien een asielzoeker is afgewezen in een Europees land nemen we deze 
afwijzing, indien er geen nieuwe duidelijk aantoonbare en zwaarwegende feiten of omstandigheden 
zijn, over.
 We zetten alle middelen in om te kijken waar een asielzoeker vandaan komt. Daarbij maken we het 
voor de Nederlandse diensten mogelijk om dit uit de telefoongeschiedenis af te leiden. Op deze manier 
kunnen we echt vaststellen of de asielzoeker de waarheid spreekt of een economische vluchteling is. 
 Het vluchtelingenverdrag stamt uit 1951. Deze is zeer gedateerd en nooit bedoeld voor de enorme 
aantallen zoals we die nu kennen. Daarom zet Nederland zich in om deze te vernieuwen of anders op 
te zeggen. Bij het openen van Europese verdragen bedingt Nederland een opt-out op het gebied van 
migratie en natuurbeleid. 95VISIE EN VERKIEZINGSPROGRAMMA 2023-2027
96VISIE EN VERKIEZINGSPROGRAMMA 2023-2027
96
VISIE EN VERKIEZINGSPROGRAMMA 2023-2027
Hoofdstuk 9
Ruimtelijke 
Ordening,
Infrastructuur
en Mobiliteit97VISIE EN VERKIEZINGSPROGRAMMA 2023-2027We leven in een van de meest dichtbevolkte landen ter wereld. We willen een land waar iedereen plezierig
kan wonen, werken, recreëren en bewegen. Ook verandert de maatschappij en de eisen die we aan de 
ruimte, infrastructuur en mobiliteit stellen. 
Daarbij realiseren we ons dat niet alles kan en zorgvuldige afstemming vraagt om de beschikbare ruimte 
in te richten en te beheren. Hierbij kunnen we niet alles behouden wat we hadden. BBB verwacht dat 
Nederland zich ontwikkelt langs de as van de grote steden in de Randstad en grotere provincie hoofdsteden in
de regio. De steden in de Randstad zullen verder verdichten en tegelijkertijd moet de omgevingskwaliteit 
verbeteren. 
We willen zo veel als mogelijk de groennorm 3-30-300 bereiken. Ofwel:
3:  iedereen moet vanuit zijn woning minimaal 3 bomen kunnen zien.
30:  een minimale boom kroonbedekking welke zorgt voor schaduw in buurten van 30%
300:   iedereen zou op 300 meter wandelafstand van zijn woning een groene verblijfsplek 
of park moeten hebben.
We zien groene compacte steden verbonden middels efficiënte multimodale en duurzame infrastructuur, 
zoals lightrail. Ook de fiets als vervoermiddel krijgt meer betekenis. De steden in de provincie groeien in 
economische en maatschappelijke betekenis en die groei wordt mogelijk gemaakt door verdichting en 
uitbreiding aan de randen. Investeringen in weg- en railinfrastructuur die de regio’s aan elkaar verbinden 
zijn absolute noodzaak.
Veel inwoners van Nederland verkiezen een omgeving van meer rust en ruimte en dat is voor ons aanleiding 
om de dorpen en kernen in de regio te versterken. BBB staat voor de bescherming van onze landschappen,
vanuit het verleden vormgegeven door landbouw en maakt zich hard voor een goede inpassing van lande-
lijk wonen en werken, met respect voor natuur, en de agrariërs in de regio. Regionale ontwikkeling van 
dorpen en kernen moet deel uitmaken van de regionale agrarische gebiedsontwikkeling. In het landelijk 
gebied gaan agrarische ontwikkeling, natuur, wonen en recreëren immers hand in hand. Sterke digitale 
infrastructuur is hier cruciaal, terwijl de bereikbaarheid van landelijke gebieden versterkt wordt door 
hoogwaardig openbaar vervoer.
Nederland is van oorsprong een handels- en distributieland. Deze functie zal de komende jaren investe-
ringen in de ruimtelijke inrichting vragen. Versterking van de havens, binnenvaart en spoorverbindingen 
met het ‘achterland’ zijn nodig om onze welvaart te borgen en leefbaarheid te verbeteren. We zijn kritisch 
op de luchtvaart en willen die luchtvaart, welke strategische waarde heeft versterken en verduurzamen.
Energie en technologie nemen een steeds belangrijker plaats in levens van mensen en in de economie. 
Een sterke energie- en digitale infrastructuur dient burgers en bedrijven en verkleint de verschillen en de 
afstand tussen stad en platteland. BBB maakt zich sterk voor het snel verbeteren en opschalen van de 
energie en digitale infrastructuur en wil daarin versneld investeren.BEREIKBAAR
IN ELKE REGIO98
VISIE EN VERKIEZINGSPROGRAMMA 2023-2027Maatschappelijke ambities veranderen sneller dan voorheen en hiervoor is het zaak dat er betere regie 
komt op de invulling van onze ruimte, waar wonen, werken, recreëren, natuur, landbouw en infrastructuur 
als integraal vraagstuk worden bezien. We hebben een Ministerie nodig dat, in samenwerking met de bur-
gers in de verschillende regio’s, vormgeeft aan langetermijnvisie waarin ruimtelijke ordening bijdraagt 
aan welvaart en welzijn. We zullen een nieuwe kaart van Nederland moeten maken. 
RUIMTELIJKE ORDENING 
 Het Ministerie van Volkshuisvesting en Ruimtelijke Ordening herintroduceren, zodat kennisuitwisseling 
tussen ministeries bevorderd wordt en vele andere onderwerpen op een meer integrale manier kunnen 
worden aangepakt.
 Een integrale gebiedsontwikkeling, waarbij alle lokale belanghebbenden betrokken worden bij de 
besluitvorming en planning, want samenwerking is essentieel om een evenwichtige keuze te maken 
tussen leefbaarheid, wonen, mobiliteit, landbouw en natuur. De samenwerkende overheden sturen op 
een integraal, transparant en toegankelijk proces om te volgen en om aan deel te nemen.
 Overheden moeten zorgvuldig omgaan met aanwijzen of (her)bestemmen van gronden in gebieds-
plannen, bestemmingsplannen, maar ook doelstellingkaarten van overheden of terreinbeherende in-
stanties. Bij wijzigen van landschapskarakteristiek, (planologische) bestemming, habitat of beleids-
waarde wordt een grondeigenaar altijd vooraf proactief geïnformeerd, geraadpleegd en om instemming  
gevraagd. 
 We gaan efficiënt en effectief om met de beschikbare ruimte die we hebben en stemmen de infra-
structuur in de ruimte af op de mobiliteitsbehoefte. Het hele land, zowel platteland, dorpen als steden 
zijn toegankelijk voor iedereen. 
STEDEN EN DORPEN
 We gaan in het binnenstedelijke gebied meer inzetten op bouwen in de hoogte. Met daarbij oog voor 
design en het omliggende landschap. Met hoogbouw creëren we ruimte voor meer groen in de stad 
en mogelijkheden de stad leefbaarder te maken.
 We stimuleren stedelijke bebossing, waterpartijen en waterelementen om de openbare ruimte en 
woonwijken te verkoelen. 
 We gaan regio’s en steden beter voorbereiden op extreme weersomstandigheden, zoals overstromin-
gen en droogte. Dit omvat onder andere de ontwikkeling van groene infrastructuur in bebouwde 
gebieden en het bevorderen van oplossingen om water langer vast te houden. 
 Bij nieuwbouw wordt getoetst of de plannen genoeg voorbereid zijn op extreme weersomstandigheden.  
Waterschappen moeten daarom meegenomen worden in de vergunningverlening van nieuwbouw -
projecten. 
 We willen het bewustzijn onder burgers en bedrijven vergroten over het belang van water en groen 
bij het tegengaan van hittestress. Zelfs in voor- en achtertuinen kunnen eenvoudige maatregelen 
worden genomen om hittestress tegen te gaan. 
 We stimuleren het gebruik van fiets en openbaar vervoer om de mobiliteit te verhogen.
 Er zal onderzoek worden gedaan naar de toekomstige ondergrondse bouw van distributiecentra en 
datacenters en groei zal afgestemd worden op de Nederlandse behoefte.99
VISIE EN VERKIEZINGSPROGRAMMA 2023-2027NATUUR EN LANDSCHAP
 Er komen geen nieuwe ‘natuurgebieden’ meer bij in Nederland. Het vergroenen van het landelijk en 
stedelijk gebied, zorgt voor voldoende biodiversiteit zowel op het land als in de stad. 
 We zullen onze inspanningen verhogen om onze kenmerkende landschappen te beschermen tegen de 
‘verdozing’ van ons landschap. We zorgen bijvoorbeeld dat data- en distributiecentra opgaan in het 
landschap.
 Duurzame energie brengt nu heel veel landschapsvervuiling met zich mee. Land en zee staan vol met 
windturbines en hele stukken vruchtbare landbouwgrond worden opgeofferd voor zonnepanelen. 
 Wij gaan ons inzetten voor kernenergie en totdat dit voldoende energie oplevert, zullen zonnepanelen 
alleen op plekken als daken, geluidswallen en boven parkeerplekken komen.
AGRARISCHE GRONDEN
 Het vaststellen van duidelijke criteria voor het omzetten van landbouwgrond naar andere bestemmingen, 
waarbij sociale, regionale en economische belangen, evenals onze voedselzekerheid, worden meegewogen.
 De vruchtbare landbouwgrond in Nederland is essentieel voor de voedselvoorziening van onze eigen 
inwoners en mensen in landen met minder vruchtbare grond. Het is daarom van groot belang dat we 
onze landbouwgrond een beschermde status geven, zodat met deze waardevolle grond onze voedsel-
zekerheid voor de toekomst gewaarborgd is. 
 De Hedwigepolder moet weer landbouwgrond worden. Mochten hier beperkingen aan kleven dan 
willen we de polder inrichten voor de opvang van zoet water.
MOBILITEIT 
Mobiliteit gaat o.a. om mensen die zich vrij en onbelemmerd willen verplaatsen voor school, werk, plezier 
of andere redenen. Lopend, met de fiets, de bus, de trein, de (vracht)auto, per schip, vliegtuig of een 
combinatie ervan. Vrij kunnen reizen is van groot belang en het brengt de economie in beweging. 
Als je de samenleving zo organiseert en het land zo inricht dat behoefte aan - en aanbod van - voorzieningen  
steeds dicht bij elkaar zijn, beperk je de noodzaak om te verplaatsen. Immers als je in jouw dorp of stad 
supermarkten, winkels, medische voorzieningen en ontspanning dichtbij hebt, hoef je niet ver te reizen. 
BBB is voorstander van kleinschalige voorzieningen dicht bij de mensen, dus een zo compleet mogelijk 
aanbod in dorpen en steden. In buitengebieden heeft mobiliteit een andere betekenis dan in steden. Stede-
lijke mobiliteit en interstedelijke mobiliteit kunnen goed vormgegeven worden met openbaar vervoer. 
Slim, schoon en veilig reizen, daar gaan we als BBB voor in Nederland. Voor mobiliteit zetten we in op een 
mobiliteitstransitie die kan rekenen op het draagvlak van de burger. Een OV dat beschikbaar, comfortabel 
- en bovenal betrouwbaar - en betaalbaar is, is de aanjager voor verduurzaming van mobiliteit in de 
breedste zin. In delen van ons land die in groei achterblijven, zowel qua bevolking als qua banen, verschraalt 
het aanbod van voorzieningen en het OV. Het gebruik van het openbaar vervoer in dunbevolkte gebieden 
is daarmee laag en dat blijft naar verwachting ook in de toekomst zo. 
Kleinschalig openbaar vervoer, taxi’s, kleine busjes en de fiets moeten een grotere rol krijgen naast het 
regulier openbaar vervoer. Want voor BBB is duidelijk dat ‘elke regio telt’. Verder kunnen digitalisering en 
digitale platformen de verduurzaming van de fysieke mobiliteit ondersteunen. 100
VISIE EN VERKIEZINGSPROGRAMMA 2023-2027 Verbindingen tussen steden en dorpen en in het buitengebied moeten versterkt worden, optimalisatie 
van beschikbaarheid en comfort kunnen het OV ook stimuleren. 
 We versterken de buslijnen voor de kernen en maken vervoer op afroep mogelijk. 
 We zetten digitalisering in om bereikbaarheid en toegankelijkheid te verbeteren, door bijvoorbeeld 
een openbaar vervoer App of Taxi Pooling platform.
 Internationale trein- en busverbindingen als alternatief voor korte afstandsvluchten krijgen een hogere 
prioriteit bij de besteding van de ‘Meerjarenprogramma Infrastructuur Ruimte en Transport’ (MIRT) gelden. 
 Ook de opbrengsten van nationaal geïnde vliegbelasting worden hiervoor ingezet. Er wordt onderzocht  
in hoeverre internationale transitpassagiers evenredig kunnen bijdragen, dat is wel zo eerlijk. 
 Er komt ondersteuning voor inwoners die zelf het openbaar vervoer willen organiseren. Bijvoorbeeld, 
de buurtbus die door vrijwilligers wordt georganiseerd. 
 Voor alle soorten van mobiliteit kan informatietechnologie de beschikbaarheid verbeteren en de kosten 
verlagen, daar zetten we in op innovatie. Zo zou via technologie het gebruik van bijvoorbeeld deelauto’s  
en deelfietsen bevorderd moeten worden (ook in dorpen) en (bus)stations aantrekkelijke multimodale  
knoop- en verbindingspunten moeten zijn.
 De (vracht)auto zal ook in de toekomst van onmisbare waarde blijven in grote delen van ons land. 
Daar zullen we met de infrastructuur rekening mee houden.
 We zien dat vrachtwagens vaker worden geweerd uit de woonkernen en er wordt steeds kritischer 
gekeken naar het grote aantal vervoersbewegingen. Toch moeten deze aangescherpte regels haalbaar 
en betaalbaar zijn voor burgers en ondernemers. Wij ondersteunen de komst van logistieke ‘hubs’ 
nabij deze woonkernen zodat ook kleine ondernemers die van belang zijn in deze woonkernen, bevoor-
raad kunnen blijven worden. 
 Zero Emissie (ZE) zones in gemeenten gaan vanaf 2025 in. Dit lijkt onhaalbaar en onbetaalbaar en moet  
uitgesteld worden. Er moet ook een overgangsregeling komen: in het geval ondernemers wel moeite 
tonen door een aanvraag voor subsidie of netaansluiting te doen, maar deze niet ontvangen, krijgen 
ze een ZE-zone ontheffing voor hun dieselvoertuigen.
 We stimuleren het gebruik van schonere brandstoffen voor transport (bijvoorbeeld biodiesel, synthe-
tische brandstoffen en waterstof). Tegelijkertijd houden we ons oog op het gelijke speelveld voor 
onze ondernemers met in het buitenland gevestigde transportondernemingen die hier zakendoen.
 Een volledig tolvrije Westerscheldetunnel en de Blankenburgverbinding in 2025 voor burgers en onder-
nemers.
 Duidelijk is dat stikstofreductie door de snelheidsbeperking nagenoeg nihil is, we herintroduceren dan 
ook de maximumsnelheid van 130 km/uur op die wegen waar het kan uit oogpunt van veiligheid en 
geluidshinder. 
 Douane en de Inspectie Leefomgeving en Transport (ILT) krijgen meer ondersteuning vanuit de bestaande  
middelen van de beide ministeries waar deze uitvoeringsdiensten onder vallen. Zo kunnen zij  de wette -
lijke taken die bij het innemen van een toppositie als distributieland komen kijken blijven waarborgen.
 We ondersteunen de verdere uitrol van (laad)infra voor alternatieve brandstoffen zoals waterstof, e-fuels,  
duurzame kerosine, ammoniak, methanol en elektriciteit.
 Verkeershandhaving is er vooral om de verkeersveiligheid te waarborgen en te verhogen. Bij kleine 
snelheidsoverschrijdingen buiten de bebouwde kom wordt de menselijke maat van de boetes geïntro-
duceerd. 101
VISIE EN VERKIEZINGSPROGRAMMA 2023-2027 We willen de luchtvaartsector de kans geven om verder en sneller te innoveren en toe te werken naar 
een schone toekomst. Goede en toegankelijke luchtvracht en een goed netwerk van internationale  ver-
bindingen is en blijft van belang voor ons bedrijfsleven en ons vestigingsklimaat. 
 Versnelling van de verduurzaming van de luchtvaart, waarbij de door Nederland recent verhoogde 
vliegticketbelasting wordt ‘geoormerkt’ voor deze versnelling alsmede aan het nog verder stimuleren 
van (inter)nationaal reizen per trein en bus. 
 De afbouw van de accijnsvrijstelling op fossiele brandstoffen voor bepaalde sectoren (o.a. luchtvaart) 
zal op internationaal niveau worden besproken. 
 De Nederlandse luchthavens zullen luchtvaartmaatschappijen binnen de wetgeving prikkelen om 
moderne vliegtuigen in te zetten door middel van een bonus- malussysteem (tariefdifferentiatie) van 
de havengelden.
 Het maximum aantal vluchten van en naar Schiphol zullen we ‘bevriezen’. Eventuele toekomstige extra 
vluchten op Schiphol zijn alleen mogelijk bij een toonaangevende afname van de geluidshinder en 
milieu  gebruiksruimte.
 Nederlandse binnenvaartschepen vertegenwoordigen de helft van de Europese vloot en de sector 
wordt geconfronteerd met exorbitante kosten om bestaande schepen te laten voldoen aan dezelfde 
eisen als die gelden voor nieuwe schepen. Wij zetten ons internationaal in voor een collectieve ont-
heffing voor deze nieuwe eisen, voor zover de veiligheid niet in het geding komt en door te kijken 
naar alternatieven.
 Er komt een ‘modal shift’ beleid om, wanneer mogelijk, het verplaatsen van goederenstromen te stimu-
leren van de weg naar het spoor, buisleiding en waterweg.
INFRASTRUCTUUR
Voor een goed, effectief en efficiënt gebruik van mobiliteit en transport is een goede infrastructuur cruciaal. 
We denken aan een goede fysieke infrastructuur als: vaar-, lucht-, spoor- en autowegen, voet- en fietspaden, 
maar ook waterleidingen, gasleidingen, intranet, elektriciteitsnetwerk, radiofrequenties, etc. Deze infra-
structuur is het domein en daarmee de verantwoordelijkheid van de overheid.
Naast het maatwerk in het openbaar vervoer wil BBB meer inzetten op slimme toepassingen die de door-
stroming op de wegen verbeteren. Zoals meer gebruik van de ‘groene golf’ en slimme verkeerslichten op 
diverse wegen, meer technologie in de organisatie van stads- en streekvervoer en het gebruik van tech-
nologie om benutting van de infrastructuur te optimaliseren. BBB beschouwt glasvezel als een essentiële 
infrastructuur, omdat zij bijdraagt aan verbinding, ontwikkeling en autonomie voor mensen in de stad en 
op het platteland. 
Dit geldt ook voor de beschikbaarheid van draadloze verbindingen voor mobiele toepassingen. Beschik -
baarheid, veiligheid en betaalbaarheid staan centraal, zodat deze infrastructuur ook ingezet kan worden 
voor het oplossen van maatschappelijke vraagstukken zoals participatie in beleid en bestuur, transparantie, 
mobiliteit, zorg, eenzaamheid, overheidsdienstverlening. Onze investeringen in infrastructuur toetsen we 
aan criteria voor: Beschikbaarheid, Betrouwbaarheid, Veiligheid, Gezondheid en Milieu en (doorstroom)
snelheid.
 De door de Rijksoverheid gehanteerde investeringscriteria ten behoeve van infrastructuur zullen worden  
herzien in lijn met de uitkomsten van het recente onderzoek ‘elke regio telt’ van drie onderzoeksraden, 
te weten 1.de Raad voor de leefomgeving en infrastructuur (Rli), 2. de Raad voor Volksgezondheid & 
Samenleving (RVS) en 3. de Raad voor het Openbaar Bestuur (ROB).102
VISIE EN VERKIEZINGSPROGRAMMA 2023-2027 We investeren in infrastructuur en verbindingen met onze buurlanden en specifiek in de grensregio’s 
en de ontsluiting van andere regio’s in ons land. Bereikbaarheid is een noodzaak en voorwaarde voor 
economie en brede welvaart.
 Op basis van ‘slim, schoon en veilig’, behoren er ook voldoende rustplekken voor chauffeurs en auto-
mobilisten met de benodigde voorzieningen, zoals openbare toiletten, truckparkings alsmede op- en 
afstapplaatsen voor de mensen aan boord van binnenvaartschepen te zijn. 
 We zien de potentie die ‘de Lelylijn’ heeft om de noordelijke regio’s beter te ontsluiten. We vinden het 
belangrijk dat er een onderzoek komt naar het koppelen van deze lijn met de verbinding Groningen- 
Bremen waardoor een internationale spoorverbinding tussen Amsterdam en Bremen kan ontstaan. 
We maken inzichtelijk welke sociaal-maatschappelijke gevolgen de aanleg teweeg kan brengen alvorens  
er een definitief bouwbesluit wordt genomen. 
 Om ook de trein in de regio een alternatief te laten zijn voor de auto zal concreet de toekomstige 
realisatie van ‘de Nedersaksen Lijn’ tussen Groningen en Twente alsmede ‘de Maaslijn’ tussen Roermond  
en Nijmegen een hoge prioriteit krijgen in de begroting van het Meerjarenprogramma Infrastructuur, 
Ruimte en Transport.
 Wat BBB betreft komt de noordtak van de Betuweroute er niet.
 We gaan de veiligheidsvoorschriften voor de modaliteiten zoals step, fiets en bromfiets herzien en 
hierbij meer kijken naar de snelheid dan naar het type voertuig. 
 Alle vliegvelden dienen over een passende natuurvergunning te beschikken. 
 Hierop moet dan ook actief gehandhaafd gaan worden. Lelystad Airport zal niet opengaan voor com-
mercieel vliegverkeer en om kapitaalvernietiging van publieke middelen te beperken, zullen we de 
gebouwen een andere bestemming geven. Of de regionale luchthavens Eelde, Eindhoven en Maastricht 
ruimte krijgen om te groeien laten we aan de betrokken provincies. 
 Het huidige aantal ‘slots’ voor het groot handelsverkeer op Rotterdam The Hague Airport (een formeel 
aangewezen uitwijkluchthaven van Schiphol) zien we vooralsnog als maximum.
 De elektrificatie van de Nederlandse economie en maatschappij is in de afgelopen jaren in een stroom-
versnelling geraakt, maar dit betekent ook veel voor de infrastructuur. De vraag naar transport van 
elektriciteit is explosief gestegen met netcongestie als gevolg. 
 Buisleidingen krijgen een belangrijkere rol kijkende naar de aantrekkende vraag naar ‘nieuwe’ stoffen 
rondom de energietransitie (CO2, Ammoniak, Waterstof), de goede veiligheidsprestaties en het schaarser  
worden van personeel. We zetten in op de actualisatie van de ‘rijksstructuurvisie buisleidingen’ en de 
ontwikkeling van de Rhine Corridor voor waterstof en de afvang en opvang van CO2.
 Steden moeten toegankelijk blijven voor alle inwoners van Nederland, zowel met et OV als via het weg-
vervoer. Met name de bereikbaarheid van voorzieningen zoals ziekenhuis en zelfstandige praktijken 
verdient daarbij aandacht.
 Niet gemotoriseerd verkeer krijgt meer ruimte in de centra en steden, hierbij wordt goed gekeken 
naar de veiligheid door verschillen in snelheden. 
 Er komt een nationaal beleid voor betaald parkeren, met onder andere een vaste verhouding tussen 
het parkeertarief voor initiële bezoekers en de kosten voor vergunninghouders zoals door gemeenten 
vastgesteld. 
 Er komen slimmere (fiets)verkeerslichten in steden en dorpen waardoor zowel voor auto’s als fietsers 
de doorstroming aangenamer wordt.
 Extra investeringen in fiets, spoor-, auto- en vaarwegen zijn nodig. Het MIRT budget wordt structureel 
verhoogd. Pas als er een goed en betaalbaar alternatief is voor de auto, zullen investeringen in nieuwe 
autowegen  langzaam maar zeker, en afhankelijk van de regio, meer tot een uitzondering gaan behoren. 103VISIE EN VERKIEZINGSPROGRAMMA 2023-2027De plattelandsregio’s krijgen meer ondersteuning bij het opstellen van veelbelovende projecten gericht 
op infrastructuur en mobiliteit, zodat die meer kans krijgen om in aanmerking te komen voor Europese 
subsidies. 
 We gaan beginnen met het oplossen van breed erkende knelpunten die zorgen voor vertraging. Denk 
bijvoorbeeld aan (wegen): A1 - A2 - N50 - N35 - N11 - A67. (Vaarwegen): Sluis Terneuzen, Bevaar baar-
heid IJssel bij laagwater, afzetplaatsen Westerschelde. (Spoorwegen): Investeringsplan 740 meter 
treinen, verbeteren Havenspoorlijn.
 We verbeteren de spoorcorridor Utrecht - Arnhem - Duitsland.
104
VISIE EN VERKIEZINGSPROGRAMMA 2023-2027
Hoofdstuk 10
Binnenlands Bestuur,
het Koninkrijk 
en Europa105
VISIE EN VERKIEZINGSPROGRAMMA 2023-2027BINNENLANDS BESTUUR
De effectiviteit van landsbestuur is sterk afhankelijk van het vertrouwen dat burgers in dat bestuur hebben. 
We hebben hier een behoorlijke uitdaging met elkaar. BBB heeft een voorkeur voor een efficiënte overheid 
die zich richt op haar kerntaken en erkent dat de samenleving niet maakbaar is. De overheid staat ten 
dienste van haar burgers en niet andersom.
De overheid is van ons allemaal en het vertrouwen in de overheid wordt sterk beïnvloed door de mate 
waarin we ons in de overheid herkennen. Het hebben van dezelfde identiteit en dezelfde taal is essentieel 
om elkaar te kunnen begrijpen. BBB vindt het belangrijk dat iedereen een plaats bij de overheid kan innemen  
en dat daardoor iedereen zich ook herkent in de overheid. 
Een leefbare samenleving maakt een overheid niet alleen. Die wordt gemaakt door de mensen die erin 
wonen, de overheid is slechts regisseur. Om die rol goed in te kunnen vullen, moeten mensen in steden, 
regio’s, dorpen en kernen betrokken worden in de voorbereiding en uitvoering van beleid. Wat BBB betreft 
minder centraal en meer regionaal en dicht bij de mensen. Ook vanuit de regio moet het mogelijk zijn de 
wetgeving te initiëren of voor te stellen.
BBB vindt dat de overheid die democratie moet versterken door een verbreding en verdieping van de 
inspraak van burgers op lokaal niveau. Democratie is niet alleen stemmen, maar ook bijdragen door bij-
voorbeeld het delen van ervaring en het geven van advies. Democratie vraagt om transparantie in besluit-
vorming en dus een open overheid.
Goed bestuur betekent ook evenwichtig bestuur en evenwichtige inzet van middelen. De afgelopen jaren 
is er in sommige regio’s heel veel geïnvesteerd en in andere heel weinig. BBB pleit ervoor om dit beleid 
te veranderen zodat elke regio weer telt. Daarbij heeft de overheid oog voor langjarige samenwerking 
agenda’s tussen Rijk en regio en neemt zij belemmeringen in grensregio’s weg.
We leven in een rechtstaat met een constitutionele monarchie en parlementaire democratie. De bescherming  
van grondrechten staat aan de basis van onze samenleving en vormt de basis voor de rechtsorde. BBB 
wil meer aandacht voor het borgen van deze grondrechten en het functioneren van de rechtsorde. BBB 
wil meer respect voor de scheiding van de wetgevende, uitvoerende en de rechtsprekende macht. Het 
goed functioneren van de Eerste Kamer en de Tweede Kamer is een voorwaarde voor een goed functio-
nerende overheid en een betrouwbare uitvoering van de rechtsorde. BBB wil de verbinding tussen burgers 
en parlement verbeteren en de controlerende rol van de Tweede Kamer en de Eerste Kamer versterken.
BBB kiest eenduidig voor de samenleving. Nederland bestaat niet enkel uit individuen en de staat, maar 
ook uit gemeenschappen en een levendig middenveld.Hoofdstuk 10
Binnenlands Bestuur,
het Koninkrijk 
en EuropaOVERHEID IS ER 
VOOR BURGERS
NIET ANDERSOM106
VISIE EN VERKIEZINGSPROGRAMMA 2023-2027HERKENBAARHEID & MEEDOEN
 De rol van de overheid is om kaders te stellen, een vangnet te zijn en gemeenschappelijke waarden 
te dragen. BBB erkent dat de wereld niet maakbaar is.
 De overheid moet voor iedereen bereikbaar en begrijpbaar zijn. Als je een brief of mail van de overheid 
ontvangt, moet je hierover in direct contact kunnen treden met een ambtenaar die antwoord kan 
geven op je vragen. 
 We maken beleid op basis van zowel theorie als praktijk. Daarbij moet praktijk leidend zijn in de beoor-
deling van de uitvoerbaarheid van beleid.
 Het is belangrijk dat er meer praktisch geschoolde mensen zoals MBO’ers betrokken worden in besluit-
vormende functies bij de Rijksoverheid. Barrières voor praktisch opgeleide mensen veroorzaakt door 
formele opleidingseisen nemen we weg.
 Om institutioneel urbanisme aan te pakken wil BBB een Regiotoets. Als er nieuw beleid wordt gemaakt  
moet eerst worden gekeken wat de effecten hiervan zijn voor de regio en het platteland.
 BBB stimuleert dat ook instituten als CROW, RIVM (en anderen) gebruik maken van een ‘Regiotoets’.
EEN OVERHEID DICHTBIJ
 BBB wil dat beleid zo dicht mogelijk bij de mensen gemaakt wordt. BBB pleit er daarom voor om dat 
wat lokaal of regionaal geregeld kan worden, aan gemeenten en provincies over te laten en daarvoor ook  
de middelen beschikbaar te stellen. BBB vindt dat wetgeving te veel uitgaat van teveel maakbaarheid 
en tegelijkertijd allerlei regels oplegt aan gemeenten hoe taken moeten worden uitgevoerd. 
 Gemeenten en provincies moeten financieel vrij en gezond zijn. Ze moeten consistent genoeg geld 
krijgen en niet meer afhankelijk zijn van incidentele fondsen en specifieke uitkeringen (SPUK’s).
 Het fuseren van gemeenten mag niet van bovenaf afgedwongen worden en alleen gebeuren als de 
inwoners van de gemeenten in kwestie dat willen.
 Als er beleid wordt gemaakt, moet er meer geluisterd worden naar kleine en middelgrote gemeenten 
in plaats van alleen naar de vier grote steden. De overheid moet ook stimuleren dat deze gemeenten 
goed vertegenwoordigd zijn in de VNG. Dit is noodzakelijk voor het voortzetten van een vruchtbare 
samenwerking tussen VNG en Rijksoverheid. 
 BBB wil een gekozen burgemeester (gezaghebber in de Caribische openbare lichamen) die maximaal 
3 termijnen van 4 jaar in functie is en gekozen wordt 2 jaar na de verkiezingen van de gemeenteraad 
(eilandsraad). We starten met een experiment in één provincie en we kijken hoe dat door de inwoners 
wordt ervaren. Hiervoor is een wijziging van de gemeentewet noodzakelijk.
 De aanwezigheid van basisvoorzieningen is belangrijk om de nabijheid van de overheid te ervaren. Je 
gelooft meer in de overheid wanneer een school, huisartsenpost of een zwembad ook bij jou in de 
buurt is. BBB zet zich daarvoor in en vraagt een pragmatische aanpak en meer mogelijkheden om over 
de grens van een gemeente heen te kijken. 
 We nemen belemmeringen in grensregio’s actief weg. 
 Er komt een Ministerie voor Regiozaken op minimaal 100 kilometer van Den Haag die inhoud en 
uitvoering geeft aan het rapport Elke Regio Telt! 
LEVENDIGE DEMOCRATIE 
 De overheid is er voor de burger en niet andersom. Daarom wil BBB dat mensen meer inspraak en 
invloed krijgen op beleid dat grote gevolgen heeft voor hun wijk, dorp of buurtschap.
 De mening van burgers telt ook als het geen verkiezingstijd is. Daarom moet de overheid nieuwe 
manieren, om mensen bij het maken van beleid te betrekken, uitproberen.107
VISIE EN VERKIEZINGSPROGRAMMA 2023-2027 Als de overheid om inhoudelijk advies vraagt uit de praktijk en burgers of bedrijven leveren daar een 
bijdrage aan, moet ze hier een vergoeding voor mogen geven.
 BBB wil corrigerende referenda invoeren op zowel nationaal als decentraal niveau. Hiervoor moeten 
kaders worden opgesteld om te bepalen op welke wet- regelgeving dit wel of niet van toepassing kan 
zijn. Het algemeen belang en de bestuurbaarheid van het land moeten namelijk voorop staan, wat 
lastig wordt als je bijvoorbeeld een referendum gaat houden over een belastingverhoging.
 De overheid moet haar eigen wetten ook respecteren, dus ook transparantie geven in het kader van 
de Wet Open Overheid (WOO). Als de rechter oordeelt dat aan een WOO-verzoek moet worden voldaan,  
dan voert de overheid dit uit. 
 We respecteren en versterken tussen de wetgevende, de uitvoerende en de  rechterlijke macht.
RECHTSORDE & PARLEMENTAIRE DEMOCRATIE 
 Het is niet de Grondwet die mensen hun recht geeft, de Grondwet erkent en verwoordt slechts dat 
recht. BBB wil de rechtsorde vanuit dit perspectief versterken.
 BBB wil dat voor de ondertekening van internationale overeenkomsten expliciete instemming van De 
Tweede Kamer en de Eerste Kamer gevraagd wordt. Hierbij moet een alomvattende juridische effect-
beoordeling worden voorgelegd, met inbegrip van een uitputtende lijst van daaruit mogelijk toekomstig  
voortvloeiende jurisprudentie op verschillende beleidsgebieden, zoals klimaat, milieu, sociale zekerheid,  
migratie en grensbewaking. 
 Er komt de mogelijkheid om wetten, en de uitvoering daarvan, te toetsen aan de Grondwet. 
 Wanneer er sprake is van een conflict tussen een overheid(sinstantie) en burgers, mag het niet zo zijn 
dat diezelfde overheid(sinstantie) eindverantwoordelijk is voor het vellen van het concluderende 
oordeel en eventuele bemiddeling hierin.
 Nederlanders moeten beter kunnen begrijpen hoe de politiek hun belangen behartigt. We maken het 
beleids- en parlementair proces meer inzichtelijk voor burgers, zodat burgers ook zelf hun belangen 
beter kunnen (laten) behartigen.
 Om de democratie, politiek en het parlement dichter bij de mensen te brengen, wil BBB de wijze van 
verkiezing van de Eerste en Tweede Kamer aanpassen. De Eerste Kamer wordt nu gekozen door de 
Provinciale Staten, maar wordt straks direct door de inwoners van de provincies gekozen. De Eerste 
Kamer en Tweede Kamer worden straks via kiesdistricten gekozen (hierbij kan geleerd worden van het 
Deense model).
 Op dit moment worden partijen in de Tweede Kamer van links naar rechts ingedeeld. Om polarisatie 
in de Tweede Kamer tegen te gaan moet een loting bepalen welke partij in de Kamer waar gaat zitten.
 We versterken de controlerende functies van Kamerleden door hen meer en betere ondersteuning te 
bieden.
 Er komt een einde aan de regel die ambtenaren verbiedt te spreken met Kamerleden en met lokaal 
verkozen volksvertegenwoordigers. Deze regel maakt de controle onnodig ingewikkeld en de agenda’s 
van bewindspersonen te zwaar. 
 Het experiment van de Tweede Kamer om de formatie in eigen handen te nemen heeft gefaald. BBB 
wil weer een onafhankelijke partij de leiding laten nemen in de formatie. Onze Koning is daarvoor 
voortreffelijk geschikt. 
 We onderzoeken hoe de Tweede Kamer twee keer per jaar kan vergaderen op een andere locatie in 
het land dan Den Haag, zonder hiervoor een geldverslindend circus op te zetten zoals het Europees 
Parlement dat maandelijks doet met haar verhuizing van Brussel naar Straatsburg. Het doel hiervan 
is om Kamerleden naar de regio te brengen en mensen in de regio toegang te geven tot vergaderingen 
van de Tweede Kamer.108
VISIE EN VERKIEZINGSPROGRAMMA 2023-2027HET KONINKRIJK
Het Koninkrijk der Nederlanden bestaat uit vier autonome landen: Aruba, Curaçao, Sint-Maarten en Neder-
land. Nederland heeft een Europees deel met 12 provincies en een Caribisch deel bestaande uit de eilanden 
Bonaire, Saba en Sint-Eustatius. 
Net als de regio’s in Nederland hebben de overzeese gebiedsdelen de verantwoordelijkheid voor het 
ontwikkelen van welzijn en welvaart voor haar burgers en bedrijven. BBB vindt dat, ondanks de relatief 
zelfstandige posities van de eilanden, we een gezamenlijke verantwoordelijkheid hebben voor deze wel-
vaart. BBB vindt dat het Caribisch deel van het Koninkrijk net als het Nederlandse platteland meer aandacht 
verdient.  De eilanden zijn voor Nederland niet alleen een vakantiebestemming! We kunnen binnen het 
Koninkrijk ook in ondernemende zin beter samenwerken aan welzijn en welvaart en samen meer waarde 
halen uit de trans-Atlantische verbindingen die we hebben. 
Deze gezamenlijke verantwoordelijkheid vraagt een verdieping van de bestuurlijke samenwerking. De 
leefomstandigheden op de Caribische eilanden zijn geheel anders dan die in Europees Nederland en die 
verschillen moeten we ook bestuurlijk respecteren. We kijken met optimistische blik naar die verschillen en 
willen vooruitkijken naar een intensievere samenwerking met respect voor elkaars verschillen en autonomie. 
De autonome Caribische landen van het Koninkrijk zijn op vele beleidsterreinen zelf verantwoordelijk. Vanuit  
de verantwoordelijkheid binnen het Koninkrijk zal vanuit Den Haag de vraag zijn om te besturen, in het 
bijzonder op het terrein van fundamentele mensenrechten, rechtszekerheid, deugdelijkheid van bestuur. 
We hebben met elkaar een uitdaging in het vormgeven van democratie en een betrouwbare rechtstaat 
op de eilanden, daar wil BBB echt iets aan doen.
ONDERNEMEN
 Een ‘ondernemersloket’, van waaruit (Caribisch) Nederlandse ondernemingen worden geholpen in 
het drijven van handel in de regio.
 Gezamenlijk verkennen of het meer gelijktrekken van Douanetarieven in het Europees en Caribisch 
deel van het Koninkrijk mogelijk is en of onderlinge tarieven kunnen worden afgeschaft. 
 Mogelijkheden verkennen voor een nieuwe Caribische instantie tussen de 4 autonome landen om 
(Caribisch) eiland overstijgende belangen te regelen. 
 Geen bevoegdheden overhevelen van de Caribische eilanden naar Den Haag. 
CARIBISCH NEDERLAND
 Inwoners van Caribisch Nederland (Bonaire, Saba en Sint-Eustatius) betalen belasting aan Den Haag 
net als iedereen in Europees Nederland. BBB vindt het essentieel dat zo spoedig mogelijk het sociaal 
minimum voor Caribisch Nederland wordt vastgesteld, afgestemd op de lokale leefomstandigheden.
 Betere bereikbaarheid tussen de eilanden Bonaire, Saba en Sint-Eustatius gaat bijdragen aan het 
functioneren en de samenwerking. 
 Het lokale bestuur en de lokale openbare lichamen moeten meer versterkt worden. Dit moet meegenomen  
worden bij wijzigingen in de WolBES (Wet Openbare Lichamen Bonaire, Sint-Eustatius en Saba) en 
FinBES (Wet Financiën Openbare Lichamen Bonaire, Sint-Eustatius en Saba). 
 Het lokale bestuur moet meer rechtstreeks contact hebben met de diverse Ministeries in Den Haag. 109
VISIE EN VERKIEZINGSPROGRAMMA 2023-2027CARIBISCHE LANDEN 
 De rol van de afdeling Koninkrijksrelaties en de Staatssecretaris moet zich meer richten op de autonome  
landen in plaats van op Bonaire, Sint-Eustatius en Saba. 
 Het democratisch tekort van de Caribische landen moet zo snel mogelijk worden rechtgezet. Dit zou 
bijvoorbeeld kunnen door Rijkswetten ook door de Staten van Aruba, Curaçao en Sint-Maarten te 
laten behandelen en in de Rijksministerraad voor evenwichtige besluitvorming te zorgen. 
 De democratie en het goed bestuur van deze landen moet worden versterkt door goede, onafhankelijke  
lokale media.
 De democratie en het bestuur in de landen kan verbeteren door meer onafhankelijkheid in het bestuur. 
Bijvoorbeeld door partijfinanciering minder afhankelijk te laten zijn van individuen en ondernemers. 
Ook in de Caribische landen zou partijfinanciering onder dezelfde regels moeten vallen als dat van 
Europees Nederland.
EUROPESE UNIE 
We zijn als Nederland grondleggers van de Europese Unie. Zij stonden voor vrede, voedselzekerheid, handel  
en subsidiariteit. Voor de grondleggers waren het de verschillen tussen de landen die de kracht van de 
samenwerking gaf. We beoogden een wederkerige relatie op basis van authenticiteit en zelfbeschikking. 
Deze grondbeginselen van de Europese Unie zijn identiek aan de waarden van BBB en staan voor BBB 
als een huis.
BBB is kritisch op het functioneren van de Europese Unie in de afgelopen jaren, maar staat pal voor Europese  
samenwerking. De idealen van de grondleggers van de Europese Economische Gemeenschap moeten 
weer centraal staan. De grondleggers van de Europese Economische Gemeenschap hadden aandacht 
voor verschillen tussen landen en vonden dat er alleen Europees beleid gemaakt moest worden als iets 
niet binnen landen zelf geregeld kon worden. 
BBB wil terug naar de basis van Europese samenwerking. BBB is daarom tegen de vorming van een federale  
“EU-superstaat”. BBB wil geen transferunie van lidstaten; dus geen geldstromen van landen die hun be-
groting op orde hebben naar landen die hun begroting niet op orde hebben.
BBB pleit voor méér subsidiariteit oftewel ‘gespreide verantwoordelijkheid’. Dit beginsel garandeert dat 
de EU alleen optreedt als dat noodzakelijk is en dat besluiten op het laagste overheidsniveau zo dicht 
mogelijk bij de burger en de regio dienen te worden genomen. BBB wil dat het subsidiariteitsbeginsel 
voortaan nauwgezet getoetst en onmiddellijk in de EU beter gehanteerd wordt. Vele bevoegdheden ho ren 
bij de lidstaten en de decentrale overheden daarbinnen. Onder meer onderwijs, binnenlandse zaken en 
justitie, jeugdbeleid, sport, natuur, cultuur, toerisme, belastingen, werkgelegenheid en sociale zekerheids-
systemen, gezondheidszorg, ouderenzorg, ontwikkelingssamenwerking, humanitaire hulp en defensie 
behoren hier primair toe.110
VISIE EN VERKIEZINGSPROGRAMMA 2023-2027BBB vindt dat het Europees landbouw-, milieu- en klimaatbeleid met gezond verstand en gepaste milieu-
ruimte op maat moet worden gebracht, waarbij rekening wordt gehouden met de verschillen tussen lid-
staten. Ook moet de staat van de natuur in elk land op dezelfde manier in kaart gebracht worden, zodat 
we beleid vergelijkbaar implementeren. We willen binnen de EU op deze gebieden een gelijk speelveld 
houden. Het gelijke speelveld sterkt de EU in haar globale positie en doet recht aan de intentie van de 
grondleggers de interne markt te versterken.
De Europese samenwerking is van het grootste belang voor het hoeden van vrede en veiligheid en welvaart 
voor de Europeanen. Daarnaast is er op geopolitiek vlak noodzaak om een sterk blok te zijn. 
Om geopolitieke redenen is het van belang om Oost-Europese landen toegang te geven tot de Unie. Wel 
is hiervoor noodzakelijk dat de automatische toetreding tot de muntunie wordt doorgeknipt. De vraag is 
trouwens ook of het blijven hameren op de gemeenschappelijke waarden niet uiteindelijk doodloopt op 
de politieke en praktische verschillen. 
Voor de afzonderlijke lidstaten is de Europese interne markt een poort tot welvaart. Noodzakelijk is daar-
voor wel dat extra, nationale regels bovenop Europese richtlijnen tot het verleden gaan behoren en de 
Europese Commissie zonder verschil optreedt wanneer lidstaten zich niet houden aan het uitgangspunt 
dat vrij verkeer van diensten en personen niet bemoeilijkt mag worden. Uiteraard moet Nederland zich 
hier dan ook aan houden. 
Voor een gemeenschappelijke markt heb je overigens geen gemeenschappelijke munt nodig. De komende 
jaren zal de financiële huishouding een splijtzwam worden. De Unie zou ons te lief moeten zijn om dat te 
laten gebeuren. Dit vergt een fundamentele discussie. 
Het basisidee van de muntunie was dat de munt sterk genoeg is voor alle lidstaten. Hiervoor was nodig 
dat alle lidstaten zich via hervormingen uiteindelijk zouden richten op financieel beleid waar een maximum 
aan staatsschuld (60%) en maximaal begrotingstekort (3%) werd bereikt (verdrag van Maastricht, 1992). 
Na al die jaren zien wij dat deze Noord-Europese benadering niet gevolgd wordt door andere landen 
zoals België, Frankrijk, Italië, Spanje. Het moment is gekomen vanuit het belang van de Europese samen-
werking te erkennen dat deze afspraken niet bereikt worden. Sterker nog: momenteel wordt gesproken 
om deze los te laten, hetgeen Nederland uiteindelijk financieel zal benadelen. 
De monetaire unie verwordt tot transferunie. Dit is uiteindelijk ondermijnend voor de Europese samen-
werking omdat Nederlandse burgers dit niet zullen accepteren wanneer het hier economisch slechter 
gaat. 
Goed voorbeeld is het Corona- en Herstelfonds. Dit fonds is met goede bedoelingen in het leven geroepen. 
Hier zit ongeveer 800 miljard euro in. Nederland staat garant voor ongeveer 45 miljard. De EC heeft dit 
geld geleend op de kapitaalmarkt om het als subsidies te verstrekken aan noodlijdende lidstaten. Maar 
Spanje en Italië gebruiken deze gelden (bij voorkeur als giften) voor respectievelijk de invoering van een 
basis inkomen en belastingverlagingen, zonder de hervormingen door te voeren die noodzakelijk zijn, 
gezien de financiële afspraken. Ook het bijdrukken van geld om de rente laag te houden, heeft grote  
nadelige effecten op de beheersing van de inflatie, en voor de spaarders. En laten we de tekorten van de 111
VISIE EN VERKIEZINGSPROGRAMMA 2023-2027ECB, en in het verlengde daarvan de Nederlandsche Bank, maar helemaal vergeten. De noodbrief die 
Klaas Knot een aantal maanden geleden stuurde over het effect van het opkopen van schulden door de 
ECB en het tekort dat vervolgens ook ontstaat bij de Nederlandse Bank dat moet worden aangezuiverd 
door de Neder  landsche staat, spreekt boekdelen.
Dit alles betekent in ieder geval dat met de toetreding tot de EU de (bijna) automatische toetreding tot de 
EMU moet worden losgelaten. Toetreding van relatief armere landen leidt tot een grotere EU-begroting 
met rechtstreekse transfers naar deze landen. Nederland is nu al relatief het grootste ‘waarborgland’ voor 
het euro-systeem via de noodfondsen van de muntunie, zoals het Europees Stabiliteitsmechanisme (ESM).
Einddoel van een transferunie wordt dan uiteindelijk een politieke unie met een gezamenlijke begroting 
waardoor het begrotingsrecht van het Nederlands parlement verdwijnt en je de facto de Nederlandse 
staat opheft. Dat is onacceptabel.
 De bevoegdheidsverdeling onder het huidige verdrag moet kritisch tegen het licht worden gehouden 
en aangepast om te verduidelijken wat de grenzen zijn van de bevoegdheden van de EU. 
 Om subsidiariteit te borgen moet Nederland pleiten voor het ombouwen van het Committee van de 
Regio’s, het orgaan waar alle regio’s in Europa zijn vertegenwoordigd, naar een Senaat van de Europese  
Unie. Daarbij heeft de Senaat als instituut een vetorecht op voorstellen van de Europese Commissie.
Zo kunnen regio’s en provincies aan de noodrem trekken wanneer de EU de subsidiariteit uit het oog 
verliest. 
 De Europese Unie moet zich richten op een sterke en op innovatie gerichte Europese economie. Een 
vrije markt, goede internationale infrastructuur, een strategisch gemeenschappelijk handelsbeleid en 
voedselzekerheid door een stevig gemeenschappelijk landbouw-, tuinbouw- en visserijbeleid, zijn 
hiervoor belangrijk. 
 De Europese Raad moet komen met een visie op de rol en betekenis van de EU, zodat we gericht 
besluitvorming daarover kunnen hebben en niet door individuele landen verrast worden.
 Bij gesprekken en verkenningen over toetreding, blijven de toetredingscriteria -wat betreft BBB- hard. 
Toetreding kan alleen onderwerp van onderhandeling zijn zodra aspirant-lidstaten volledig aan deze 
criteria uit het Europese Verdrag en aan de ‘Kopenhagen criteria’ voldoen. De bijna automatische toe-
treding tot de Eurozone vervalt. 
 BBB zegt nee tegen fondsen met verdere Europese schuldendeling. 
 De uitgangspunten van het Groei- en Stabiliteitspact staan naar de mening van BBB fier overeind. 
 BBB is zeer kritisch op de voortdurende stijging van de Europese begroting, de stijging van administra-
tieve kosten van de EU en de uitbreiding van de begroting met nieuwe EU-fondsen. Ook moeten de 
lidstaten zelf hun begroting op orde hebben.
 BBB wil snellere toelating van duurzame groene gewasbeschermingsmiddelen met een laag risico, 
inzet op evenwichtsbemesting, ambitieuze en gelijke minimumstandaarden voor dierenwelzijn, en 
een systeem met erkenning in de hele EU om duurzame producten eerlijk te kunnen vergelijken. 
 BBB wil een bekrachtiging van promotie van Europese voedselproductie ‘Made in Europe’. 
 Als je naar een ander EU-land gaat, betaal je voor mobiel internet hetzelfde als wat je in Nederland betaalt. 
Dit geldt tot 2032. BBB wil dat deze kosten ook na 2032 gelijk blijven, zodat mensen met een kleine 
portemonnee ook mee kunnen blijven doen.112VISIE EN VERKIEZINGSPROGRAMMA 2023-2027
Hoofdstuk 11
Klimaat
en Energie113
VISIE EN VERKIEZINGSPROGRAMMA 2023-2027Met een groeiende wereldbevolking en met steeds meer economische activiteiten is het klimaat steeds 
meer onder druk komen te staan. Hoewel het klimaat al sinds het ontstaan van de aarde aan autonome 
verandering onderhevig is, heeft de mensheid zeker ook een impact. Hoe groot die invloed is, daar verschillen  
meningen en onderzoeken over. Vanuit rentmeesterschap streeft BBB naar een samenleving waarbij we, 
voor zover we er invloed op hebben, en waar, onze impact op het klimaat beperken.
De grootste impact op het klimaat lijken we te hebben door ons gebruik van energiebronnen. Een uitdaging 
want, ons leven heeft zich ontwikkeld in een situatie waarin we sterk afhankelijk zijn geworden van externe  
energiebronnen. Toch gaan we deze transitie met beide handen en zorgvuldig aanpakken. Voor BBB gaat 
het hierbij voornamelijk over:
 Bijdragen aan klimaatdoelstelling
 Transitie van fossiele naar duurzame energie
 (regionale) Bronnen van duurzame energie
 Beschikbaarheid van energie voor iedereen
 Betaalbaar houden van energie
Het klimaat is het geheel van weersomstandigheden (als temperatuur, wind en neerslag) die gedurende 
een bepaalde periode een gebied karakteriseren. Dit is dus groter dan alleen de CO2-concentratie (0,03%) 
in onze atmosfeer. Vooralsnog is de focus op CO2-reductie. Voorgaande en huidige regeringen hebben al 
ambitieuze doelen gesteld om bijvoorbeeld de netto CO2-uitstoot sterk te reduceren. Daarbij is van  
essentieel belang dat doelstellingen zowel draagvlak als ook participatie van de bevolking hebben. Alleen 
samen kunnen we een verandering in gang zetten en tot een succes maken. Het benodigde draagvlak en 
acceptatie kunnen gerealiseerd worden als besluitvorming transparant is en de lusten en lasten eerlijk 
verdeeld worden.
Europa heeft een ambitieuzere klimaatdoelstelling geformuleerd (< 1,5 graden) dan het ‘Parijs akkoord’ 
(< 2 graden stijging) met als gevolg, dat de Nederlandse samenleving voor een enorme opgave staat om in 
2030 de netto uitstoot van CO2 met 55% te reduceren ten opzichte van 1990 en in 2050 CO2-neutraal te zijn. 
Hierbij is overigens voor Nederland wel de mogelijkheid van saldering op EU-niveau. Nederland moet zich 
dus maximaal inzetten om deze doelen te behalen, maar dat doen we wel met gezond verstand. Daarbij 
wegen we alle belangen mee en kijken we naar het grote geheel. Wereldwijd draagt Nederland slechts 
0.4% bij aan de wereldwijde CO2-uitstoot en onze CO2-voetafdruk per inwoner is al veel lager dan menig 
ander (westers) land. De energietransitie speelt bij het behalen van CO2-doelstellingen een belangrijke rol.
De energietransitie vraagt om een Deltaplan. Nieuwe activiteiten zullen moeten worden opgebouwd, 
terwijl andere activiteiten worden om- of afgebouwd. Dit veranderproces vraagt grote investeringen 
door bedrijven, veelal zullen de prijsstijgingen die daar het gevolg van zijn, worden doorbelast aan de 
burger. De burger moet deze lastenverzwaring wel kunnen blijven dragen. Daarom zetten wij in op een 
rechtvaardige verdeling van de kosten die samengaan met de klimaatmaatregelen.Hoofdstuk 11
Klimaat
en EnergieWIE ROOD STAAT
KAN NIET GROEN DOEN114
VISIE EN VERKIEZINGSPROGRAMMA 2023-2027Voor een bijdrage aan het klimaat en het einde van het gebruik van fossiele brandstoffen is het dus van 
belang dat we de transitie naar duurzame energie maken. 
Tijdens deze transitie zullen we geen fossiele energiebronnen uitfaseren zolang betaalbare duurzame 
alternatieven nog niet beschikbaar zijn. Als we met elkaar samen de schouders eronder zetten, kunnen 
we veel bereiken. Hierbij spelen, naast het bedrijfsleven, alle burgers een belangrijke rol. Zo kan ook de 
landbouwsector een belangrijke rol spelen in de ontwikkeling van groene waterstof en biogas. Te veel 
agrarische grond is inmiddels al omgezet naar zonneweides of voorzien van windturbines.
De overheid heeft de verantwoordelijkheid om te zorgen voor een goede infrastructuur, als een elektrici-
teitsnet, waar deze aanbieders en afnemers van energie gebruik van kunnen maken. Dat betekent dat we 
zowel sterk moeten investeren in het elektriciteitsnet als dat we zeker ook het netwerk slimmer moeten 
gaan gebruiken om piekmomenten met overbelasting van het net te beperken. 
BBB streeft naar een samenleving die gebruik kan blijven maken van betaalbare duurzame energie. 
ENERGIE TRANSITIE
 Alle (grote/MKB/familie-) bedrijven moeten toegang hebben tot financiële steun vanuit klimaatfondsen.  
Daarbij moet het volledig transparant zijn welke bedrijven geld ontvangen en waarvoor. Tevens moet 
er ondersteuning zijn voor de burgers waar nodig. 
 De, alleen in Nederland, recent voor onze bedrijven ingevoerde CO2-heffing boven op de Europese 
ETS (Emission Trading Scheme) heffing gaat van tafel. 
 Ook voeren we regelmatig internationale ‘speelveld toetsen’ uit om beleid te toetsen en, indien nodig, 
bij te stellen, zonder afbreuk te doen aan de verduurzaming ambitie. 
 Overheidsbeleid moet producenten stimuleren om circulair te ontwerpen en zich te richten op grond-
stoffenefficiëntie. Bijvoorbeeld een innovatieprogramma op het gebied van recyclen van batterijen, 
accu’s en windturbinebladen.
 Het proces van de ingezette Regionale Energie Strategie (RES) wordt getoetst op nieuwe ontwikkelingen  
en lokale mogelijkheden, zodat we slimmere keuzes maken en nu de focus leggen op de benodigde 
infrastructuur voor het transport van elektriciteit. 
 Aangezien de elektrificatie, en daarmee transport van energie, over het elektriciteitsnet grote gevolgen 
heeft voor de kosten, willen wij dat grote energieverbruikers (zoals bijvoorbeeld datacenters) dichtbij 
elektriciteitsbronnen geplaatst worden. 
DUURZAME ENERGIE 
 We willen burgers en ondernemers actief betrekken bij de verduurzaming. Dit kan bijvoorbeeld door 
het oprichten van lokale energiecoöperaties, waar burgers gezamenlijk investeren in duurzame warmte  
en koude projecten, zon op dak initiatieven, buurtbatterij etc.
 We bevorderen zonne-energie (bij voorkeur op daken van gebouwen maar denk ook aan panelen als 
onderdeel van geluidschermen langs de weg en in ramen). 
 We willen de voorgestelde afbouw van de salderingsregeling zonne-energie tot tenminste 2030 op-
schorten en tot 5 miljoen huishoudens hun zonnepanelen hebben terugverdiend. In ons land wordt 
nu minder dan 10% van de voor zonnepanelen geschikte daken gebruikt.115
VISIE EN VERKIEZINGSPROGRAMMA 2023-2027 De panelenbezitters, particulier en klein zakelijk, worden in de gelegenheid gesteld hun terugleveringen  
stroom ter beschikking te stellen aan andere particulieren en klein zakelijk gebruikers.
 Er valt nog veel energiewinst te behalen met het isoleren van woningen. 1.5 mln woningen kennen nog 
een energielabel E, F of G. De gemaakte prestatieafspraken met woningcorporaties verbreden we 
naar private verhuurders waar de woningen met bovengenoemde labels nog ongeveer 20% van de 
woningvoorraad vertegenwoordigen.
 We willen, waar dit op lange termijn rendabel is, de aanleg van lokale warmtenetten stimuleren, waarbij 
restwarmte van bijvoorbeeld industrieën, datacenters en afvalverwerkers wordt gebruikt om woningen 
en bedrijven te verwarmen, echter ook geo- en aquathermie.
 We zien mogelijkheden voor waterstof-, biogasinstallaties op agrarische bedrijven, waar groene energie  
(voor de regio) wordt opgewekt.
 De glastuinbouwsector produceert een grote hoeveelheid elektriciteit via warmtekrachtkoppelingen 
(WKK). Kassen kunnen overdag, ‘s nachts of in de zomer, wanneer de vraag laag is, warmte opvangen 
om deze vervolgens tijdens piekmomenten in de ochtend, ‘s avonds of in de winter af te geven in de 
buurt. We houden hier rekening mee bij de locatie en aanleg van nieuwe en bestaande woonwijken 
kunnen daarnaast steeds vaker worden aangesloten op aardwarmtepompen vanuit de glastuinbouw 
(kas als energiebron).
 BBB wil de CO2-binding in ons voedsel van landbouwproducten meenemen in onze CO2-reductie-
doelstellingen. BBB wil méér investeren in CO2-afvanginstallaties, zoals bij afvalverwerkers Twence en 
AVR, waarmee vrijgekomen CO2 wordt afgevangen en wordt getransporteerd naar tuinders die CO2 
gebruiken voor hun teeltproces. Daardoor daalt het gasverbruik van tuinders én wordt de uitstoot 
van CO2 verminderd.
 De bijmengverplichting van 20% groen gas in het gasnet blijft behouden. Voor onze boeren is dit een 
mooie kans om met behulp van mestvergisters biogas te produceren. Dit zal een CO2-besparing op-
leveren.
 Wij willen de productie van lokaal geproduceerde duurzame biomassa en biogas stimuleren, met name 
door de inzet van reststromen uit de landbouw en voedselindustrie. Een op te richten agentschap 
biogrondstoffen kan overheid en markt bijstaan in kennisontwikkeling, scenarioplanning en advies.
 We dringen het gebruik van fossiele brandstoffen verder terug door in te zetten op gebruik van duur-
zame en schone energie, zonder dat dit leidt tot oneerlijke concurrentie of de betaalbaarheid van 
energie onevenredig onder druk zet.
 Onze laatste meest moderne kolencentrales worden niet gesloten zolang daar geen betrouwbare 
alternatieven voor in de plaats zijn gekomen, zoals kernenergie. De stroomproductie uit wind en zon 
fluctueert veel te sterk (op alle tijdschakelaars van minuut tot jaar) om alle continu producerende 
systemen te vervangen.
 We stoppen nieuwe projecten om wind op land te realiseren. De ontwikkeling van nieuwe windturbine-
parken op zee temporiseren we en ook de bouw van nieuwe windturbineparken op zee zal gestopt 
worden, afhankelijk hoe snel alternatieve vormen zonne- en kernenergie en biogas opgeschaald kunnen  
worden.
 We willen dat bedrijven, daar waar elektrificatie geen haalbare optie is, verduurzamingsinvesteringen 
gaan doen in bijvoorbeeld geïmporteerde waterstof om te voorkomen dat een te groot deel van onze 
Noordzee volgebouwd zal worden met windturbines.
 Om sneller stappen te kunnen zetten, zal de energie-infrastructuur in bepaalde aangewezen gebieden  
geen passende beoordeling na een Plan-milieueffectrapport (MER) behoeven.116
VISIE EN VERKIEZINGSPROGRAMMA 2023-2027 We zijn voor een CO2-heffing op transport van producten bij de import naar de EU. 
 We investeren in onderzoek en innovatie op het gebied van duurzame energie. Denk aan nucleaire 
energie, waterstof, ammoniak, methanol en biogas. 
 Tevens kunnen we ook denken aan middelgrote kerncentrales, getijdenstroom, waterkrachtcentrales, 
aardwarmte en waterwarmte. Alle initiatieven die, eventueel met opstartsteun van publieke middelen, 
door privaat initiatief tot stand kunnen komen.
 Lokale biomassa reststromen die bijvoorbeeld vrijkomen bij regulier bosbeheer, kunnen voor klein-
schalige lokale energieopwekking worden benut. Overige grootschalige biomassa vinden wij niet 
duurzaam. Wij zijn dus tegen de import van grootschalige biomassa en te verbranden afval.
BESCHIKBAARHEID VAN ENERGIE 
 We investeren in kernenergie als een bron van duurzame energie door de huidige nieuwbouw van 
geplande kerncentrales te versnellen en aan te vullen met kleine SMR (small modular reactors), zodat 
we 24 uur per dag elektriciteit, waterstof en warmte kunnen produceren waarbij we reactoren op 
strategische plekken plaatsen om zo het transport van deze energie tot een minimum te houden. 
 Een van de eerste en belangrijkste aandachtspunten van de nieuwe minister van Economische Zaken 
en Klimaat zal de netcongestie zijn. Een Rijkscoördinator voor netcongestie brengt o.a. duidelijk in 
beeld hoe de wachttijden per gebied zich ontwikkelen, zodat bedrijven weten wanneer ze aan de 
beurt zijn en welke maatregelen waar worden genomen.
 We lossen de netwerkproblemen voor elektriciteit zo snel mogelijk op. We maken slimmer gebruik 
van het netwerk en capaciteit. Samenwerken en delen van infrastructuur is hier cruciaal.
 We lichten burgers en bedrijven beter voor hoe zij energie op de juiste momenten kunnen gebruiken  
en welke maatregelen ze kunnen nemen om hun energieverbruik te verminderen.
BETAALBAARHEID VAN ENERGIE 
 Een nieuwe Wet Collectieve Warmte zal erop toezien dat de energierekening voor huishoudens betaal-
baar blijft. Huishoudens en bedrijven worden niet beboet voor het terugleveren van energie. Situaties 
waarin lege wasmachines draaien om de energierekening te verlagen zijn verleden tijd.
 Indien een lokale overheid besluit over te stappen naar een andere energievoorziening, zal wettelijk 
zijn vastgelegd dat dit een betaalbaar alternatief dient te zijn. Daarbij dient te worden meegeteld wat 
we als belastingbetalers al betalen in de vorm van subsidies.
 We zetten in op lokale energieopwekking en gebruik door boeren, burgers en bedrijven door het 
decentraliseren van de opwekking, opslag en de distributie van duurzame energie.117VISIE EN VERKIEZINGSPROGRAMMA 2023-2027
118
VISIE EN VERKIEZINGSPROGRAMMA 2023-2027
Hoofdstuk 12
Buitenland en
Krijgsmacht119
VISIE EN VERKIEZINGSPROGRAMMA 2023-2027BUITENLANDBELEID ALS SPRINGPLANK VOOR DE 21e EEUW
We hebben een aantal decennia van ongekende vrede en veiligheid genoten. We hebben als het ware het 
vredesdividend van het einde van de Koude Oorlog geïnd. Velen van ons zijn opgegroeid in een land van 
weinig grote zorgen, waarin oorlog iets was voor videospellen en bioscoopfilms. Hoewel de realiteit nu laat  
zien dat veiligheid en democratie niet vanzelfsprekend zijn. Het wordt niet gratis of automatisch gegeven.
Het slapende continent Europa wordt langzaam wakker in een wereld die gewelddadig is. Waar andere landen  
het volkenrecht zien als een adviessnelheid, in plaats van een maximumsnelheid en waar universele normen 
en waarden soms ondergeschikt zijn aan strategische belangen en emotie. De Russische invasie van Oekraïne  
is daar het meest gruwelijke voorbeeld van, maar ook China zoekt actief een dominantere plek in de wereld. 
Dit is een wereld van internationale strijd, waarbij macht en geweld niet geschuwd worden voor eigenbelang.  
De enige plek van Nederland in deze nieuwe wereld is in een blok van vrije landen, waar democratie hoog in  
het vaandel staat. Op die manier doen we recht aan de offers die de Nederlanders voor ons hebben gebracht  
en handhaven we de positie van Nederland in de wereld.
VOOR NEDERLAND BETEKENT DIT:
 Actieve samenwerking binnen NAVO en EU met de realisatie dat onze geopolitieke positie uniek is, 
waarbij onze industrie, landbouw en ons watermanagement cruciale sectoren zijn. De tijd dat we met wens -
denken de strategische waarde van voedsel, water en hoogwaardige chips onderschatten is voorbij. 
In de wereld waar sancties toenemen en internationale grenzen vaker zullen sluiten, is Nederland, 
samen met de haar omringende landen, de voedsel- en voorraadschuur van het Westen.
 Weerstand bieden aan de agressie van Rusland en China betekent waardering voor de rol van Nederland  
in het helpen van voeden en invullen van de behoeften van de wereldbevolking. Richting het einde van 
de eeuw neemt de wereldbevolking verder toe tot 10.400.000.000 mensen. Ondertussen neemt het 
beschikbare vruchtbare land op aarde rap af, met 12.000.000 hectare per jaar. Nederland heeft als 
vruchtbare delta in combinatie met een creatieve en hands-on mentaliteit een morele verantwoordelijk -
heid om voedsel te produceren en mensen te voeden. Export in de breedste zin is, wat BBB betreft, 
geen vies woord, maar pure noodzaak en in het belang van Nederland. 
 Voedsel, als het nieuwe goud van de 21e eeuw, en onze vruchtbare delta is ons gouden ei. Als de wereld 
onveiliger en de handel moeilijker wordt, dan zullen landen vragen om onze uien, ons vlees en onze melk.  
Partijen die als doel hebben onze voedselproductie te minimaliseren, zetten de vrijheid en veilig heid van  
Nederland op het spel. Maar dat niet alleen. Ook de voedselvoorziening en ontwikkeling van mensen 
en samenlevingen elders op onze wereld.
Het Nederland van BBB staat midden in de wereld, met open vizier, daadkrachtige houding en de middelen  
om, al dan niet met pressie, de Nederlandse en haar bondgenootschappelijke belangen en de universele 
rechten van de mens te bevorderen en verdedigen. Het is bereid om andere landen te helpen, maar heeft 
haar eigen belang altijd in het achterhoofd. Het beseft dat we niet iedereen kunnen helpen, maar wel het 
verschil kunnen maken als we krachten bundelen. Het beoordeelt een situatie op basis van feiten en  
argumenten, niet op basis van onderbuikgevoel. Het kiest het liefst de diplomatieke weg, maar schuwt niet  
om spierballen te laten zien. Het is een betrouwbare bondgenoot, maar gaat ongemakkelijke vriendschappe n MIDDEN IN DE WERELD
VOL DAADKRACHT120
VISIE EN VERKIEZINGSPROGRAMMA 2023-2027niet uit de weg. BBB is eerlijk over het feit dat buitenlandbeleid soms inconsequent is, omdat de consistentie  
van het Nederlandse belang dat vraagt. Consulaire dienstverlening voor Nederlanders in het buitenland is één  
van de kerntaken van het ministerie van buitenlandse zaken. De BBB wil dan ook dat de dienstverlening aan  
Nederlanders in het buitenland op niveau blijft. Waar mogelijk worden diensten verder gedigitaliseerd, zodat 
de toegankelijkheid verbeterd.  Daarnaast blijft het belangrijk dat Nederlandse vertegenwoordigers in het 
buitenland goed toegerust blijven om consulaire (nood) hulp aan Nederlanders te verlenen zoals tijdens 
COVID-19 en in geval van andere crises (bij conflicten en natuurrampen) en evacuaties.
HANDEL
 Minder afhankelijk worden van ongelijke handel met China en andere machtsblokken en meer samen-
werken met democratische landen zoals de VS, Japan en het VK.
 Nederland mag dan klein zijn qua oppervlakte, maar we zijn een krachtige speler op de wereldmarkt. 
We zijn één van de top exportlanden en buitenlandse handel vormt een groot deel van onze economie. 
Onze technische, agrarische en chemische sectoren zijn cruciaal voor onze welvaart en innovatiekracht.
 Een langetermijnvisie waarin het Nederlands belang centraal staat en waarin daarin rekening wordt 
gehouden met de positie van Nederland in de wereld.
 We beschermen onze cruciale sectoren om te voorkomen dat deze bedrijvigheid uit Nederland vertrekt.  
Dit is slecht voor de Nederlandse economie, de wereldwijde klimaatambities en onze veiligheid. 
Overleg en samenwerking, tussen de Rijksoverheid en de Nederlandse landbouw, de technische en 
chemische bedrijven, over internationale vraagstukken moet worden versterkt. Onze halfgeleiderin-
dustrie verdient bijzondere aandacht van de overheid. 
 Internationalisering van de Nederlandse handel speelt een belangrijke rol in het versterken van de 
strategische autonomie van Nederland en daarmee Europa.
 Handelsakkoorden moeten zorgen voor eerlijke concurrentievoorwaarden en importproducten die 
voldoen aan dezelfde standaarden als die in Nederland worden gehanteerd, zoals voedselveiligheid 
en dierenwelzijn. We mogen niet importeren wat we niet mogen produceren. 
 Nederland moet actief samenwerken met Westerse landen om binnenlandse productie te vergroten, 
en minder afhankelijk te worden van anderen, door de productie terug te brengen naar Nederland en 
Europa. Dit kan bijdragen aan het stimuleren van de lokale economie, het creëren van werkgelegen-
heid en het verminderen van de Nederlandse afhankelijkheid van China.
 We willen noodzakelijke edelmetalen en grondstoffen meer gaan importeren vanuit Afrika, Amerika 
en Australië, in plaats van vanuit China. Daarmee versterken we de internationale betrekkingen met 
die continenten. Ook moet er snel onderzoek worden gedaan naar de mogelijkheden, risico’s en het 
draagvlak voor het mijnen van belangrijke grondstoffen in Europa en Nederland.
 Het vergroten van de handel met andere technologische voorlopers zoals Japan, Zuid-Korea, Taiwan 
en India, kan helpen met het verminderen van de afhankelijkheid en het beschermen van hoog ge-
avanceerde technieken zoals halfgeleiders.
 Druk uitoefenen op de internationale gemeenschap om de status als ontwikkelingsland van China te 
herzien en zo financiële voordelen te verminderen via de Wereldhandelsorganisatie. Dit wil overigens 
niet zeggen dat we alle banden met China doorsnijden. Er wordt ook door het Nederlands bedrijfsleven  
gehandeld en samengewerkt met Chinese kennisinstellingen en bedrijven. Daar waar veilig heid en 
intellectueel eigendom niet benadeeld worden, blijft dit van belang.121
VISIE EN VERKIEZINGSPROGRAMMA 2023-2027ONTWIKKELINGSSAMENWERKING 
BBB wil specifieke problemen aanpakken in regio’s waarvoor Nederland de expertise heeft, zoals landbouw,  
technologie en maritieme kennis en kunde. Daarom willen we plannen ontwikkelen voor landen waar Neder -
land het verschil kan maken. Binnen grote organisaties zoals de VN, EU en OVSE willen we onze afspraken 
nakomen en bijdragen aan algemene wereldwijde ontwikkelingssamenwerking. We geloven echter meer in 
een constructieve, doelgerichte en lange termijn ontwikkelingssamenwerking met landen waarmee we een  
speciale relatie hebben of mee kunnen onderhouden.
 We komen onze afspraken met internationale organisaties als de VN, NAVO en EU natuurlijk na, maar 
leggen onze focus op doelgerichte ontwikkelingssamenwerking met landen waarmee we een speciale 
relatie hebben of kunnen onderhouden.
 Voorop staat het lokale eigenaarschap van regio’s en landen waar BBB ontwikkelingssamenwerking 
voorziet. Het versterken van de zelfredzaamheid in de lokale en regionale context staat voorop. Het 
gaat erom dat onze hulp zich niet richt op wat wij vinden dat ze nodig hebben, maar dat we de vraag 
stellen, wat zij nodig hebben om aan een leefbaardere toekomst te bouwen.
 We moeten kritisch evalueren waar ontwikkelingsfondsen naar toe gaan en hoe we ze effectiever 
kunnen gebruiken, met behulp van de kennis en technologie waar Nederland sterk in staat.
 Geld mag niet doelloos worden uitgegeven aan grote organisaties en directe overheid of overheids-
programma’s. Nederland moet zich richten op specifieke problemen in regio’s waar we een verschil 
kunnen maken met onze middelen en expertise en waar raakvlakken zijn met onze eigen veiligheid en 
nationale belangen, in plaats van overal te willen interveniëren.
 Ontwikkelingssamenwerking moet ook in dienst staan van Nederlandse doelen als migratiereductie, het  
versterken van bilaterale relaties en het veiligstellen van de beschikbaarheid van zeldzame aard- en 
edelmetalen. 
 Actieve samenwerking met lokale boeren en decentrale overheden in onderontwikkelde gebieden 
om voedsel- en waterschaarste problemen aan te pakken.
 Om deze doelen effectief en efficiënt te bereiken moet Nederland haar bilaterale ontwikkelingssamen-
werking uitrollen via een centraal agentschap. Bijvoorbeeld onder de naam Orange Aid.  
 Het budget voor ontwikkelingssamenwerking wordt, voor de gehele kabinetsperiode, vastgesteld op 
het gemiddelde percentage van wat de EU-lidstaten volgens de OESO/DAC norm in 2023 aan ont-
wikkelingssamenwerking hebben besteed. De official Development Aid (ODA) toerekeningen aan 
ontwikkelings  samenwerking voor asielopvang en EU OS-uitgaven worden geactualiseerd. Conform 
de OESO/DAC blijven deze onder  deel van de OS uitgaven. Ook worden de niet-militaire uitgaven 
voor Oekraïne onderdeel van het ODA budget.
AFRIKA
De bevolking van Afrika zal meer dan verdubbelen tegen 2050 en is in rap tempo aan het industrialiseren. 
Ondertussen heeft het continent grote hoeveelheden edelmetalen en zullen de gevolgen van klimaatver-
andering en voedselproductie groter maken. Landen als Rusland en China zien het grote belang van Afrika 
en koloniseren de strategisch relevante gebieden. Zichzelf respecterende democratische landen zullen 
daar een antwoord op moeten hebben. BBB wil daarom investeren in, en relaties verbeteren met, Afrika. 
Op de lange termijn streeft BBB naar sterkere relaties met specifieke Afrikaanse landen, de Afrikaanse 
Unie (AU), waar wij het verschil kunnen maken met onze kennis van voedsel, energie en technologie. Het 
doel is de toegang tot de Afrikaanse markt te vergroten, toeleveringsketens te diversifiëren en duurzame 122
VISIE EN VERKIEZINGSPROGRAMMA 2023-2027investeringen aan te trekken om zo de economie van zowel Nederland als de Afrikaanse landen te versterken.  
Daar tegenover staat gereguleerde toegang tot de Europese markt en mogelijkheden voor Afrikanen om op  
tijdelijke werkvisa hier gaten in de arbeidsmarkt te vullen. BBB beseft heel goed dat migratie en de leef-
baarheid op het Afrikaanse continent, hand in hand gaan.
 We focussen op investeringen in specifieke Afrikaanse landen op het gebied van technologie en land-
bouw, met een focus op elkaar versterken en gedeelde belangen, in tegenstelling tot de schuldenval-
diplomatie van China of de huurlingendiplomatie van Rusland.
 Het is cruciaal om toeleveringsketens van grondstoffen uit andere gebieden, zoals Afrika, te halen. 
We kunnen hierdoor veilige werkplaatsen promoten, nieuwe banen creëren en investeringen aantrekken.  
Dit vereist het stimuleren van innovatie en het bevorderen van samenwerking tussen landen, waarbij 
soms lastige beslissingen moeten worden gemaakt over met welke regeringen Nederland samenwerkt.
 We bieden voordelen aan Nederlandse bedrijven die actief investeren in Nederlandse partners in 
Afrika, specifiek in de infrastructurele, technische en agrarische sectoren.
 We gebruiken de Nederlandse landbouwkennis om lokale agrarische sectoren op te bouwen, zowel voor  
lokale als internationale handel. Het bekender maken van Nederlandse machines en technologie in Afrika.
 Intellectuele samenwerking bevordert in de agrarische sector met Afrika, maar ook met landen in het 
Midden-Oosten, zoals Israël, dat zeer efficiënt voedsel produceert in een warm en droog klimaat.
EIGEN ONAFHANKELIJKHEID STRATEGISCHE AUTONOMIE
Europa en Nederland moeten actie ondernemen om hun afhankelijkheid van autocratische regimes drastisch  
te verminderen. De reeds bestaande China-visie moet hierbij aansluiten en specifieker gemaakt worden. De 
coronacrisis en de Russische inval in Oekraïne hebben ons duidelijk gemaakt hoe kwetsbaar we zijn door onze  
afhankelijkheid van bepaalde grondstoffen, productieprocessen en transportketens. Het is essentieel om 
samen te werken met andere democratische landen en onze productie terug naar Europa te brengen. We 
moeten blijven samenwerken met China op verschillende terreinen met het oog op vrede en innovatie, maar  
zonder dat dit ten koste gaat van onze onafhankelijkheid en soevereiniteit.
 Samen met ons goedgezinde partners willen we een langetermijnvisie opstellen met concrete acties 
om de afhankelijkheid van andere mogendheden, zoals China en Rusland af te bouwen en economische 
bedreigingen te verminderen en Nederland wederom op de geopolitieke kaart te zetten.
 Naast onze partners binnen Europa en de NAVO werken we aan het versterken van de relatie met vrije 
en democratische landen. 
 De verkoop van objecten zoals havens, landbouwgrond en intellectueel eigendom aan Chinese bedrijven  
of andere vijandige mogendheden is een slechte zaak. Europese regelgeving die aanleiding is voor 
deze keuzes moet aangepast worden. In Nederland staan we deze verkoop niet meer toe. 
 We werken samen met Interpol om politiebureaus van buitenlandse mogendheden in het geheel van 
Europa te sluiten.
 We werken samen met vrije democratische landen om een basis investeringstoets te schrijven die als 
basismodel kan worden gebruikt om overeenkomsten met vijandige mogendheden zoals Rusland en 
China te toetsen op het gebied van economische veiligheid.
 De Iraanse Revolutionaire Garde, en de organisaties waarin zij een hand heeft, moeten op Nederlandse  
en Europese terreurlijsten geplaatst worden. Hierbij horen passende sancties.
 De Nederlandse regering moet de Armeense Genocide en de Holodomor, Stalin’s uithongering van de  
Oekraïne, als genocide te erkennen.123
VISIE EN VERKIEZINGSPROGRAMMA 2023-2027OEKRAÏNE IN DE TOEKOMST 
BBB staat als een huis achter Oekraïne in de verdediging van haar soevereiniteit tegen de Russische  
invasie. BBB steunt de inwoners van Oekraïne niet alleen omdat het het juiste is om te doen, maar ook 
omdat het voortbestaan van Oekraïne in het belang is van de Nederlandse veiligheid.
 BBB is fel gekant tegen Russische agressie.
 De hoogte van onze steun aan Oekraïne moet aansluiten bij onze doelstellingen in Oekraïne. Daarvoor 
moeten we duidelijk vaststellen wat Nederland wil bereiken met steun aan Oekraïne. We doen geen 
valse beloftes aan Oekraïne. 
 Nederland levert evenredige en effectieve steun voor de verdediging van Oekraïne. Dit doen wij samen 
met NAVO-bondgenoten, waarvan we verwachten dat zij ook hun steentje bijdragen.
 BBB steunt vredesonderhandelingen, maar niet tegen elke prijs. Als een inbreker je huis binnendringt, 
gesnapt wordt en na een gevecht een compromis voorstelt, waarbij hij al je familiejuwelen mag houden, 
dan spreken we ook niet van een acceptabele uitkomst. 
 Oekraïne voldoet nog niet aan de criteria om toe te treden tot de Europese Unie. Het land moet voldoen  
aan de Kopenhagen-criteria om een economische en bestuurlijke intrede mogelijk te maken. We willen 
dit pad om strategische redenen open houden. 
 Zolang er oorlog is, kunnen we Oekraïne niet bij de NAVO voegen. Veiligheidsgaranties als onderdeel 
van een vredesverdrag zijn voor BBB wel een optie.
 Nederland is net als Oekraïne een belangrijke speler in de agrarische wereldmarkt, we intensiveren 
graag de samenwerking op deze gebieden
 De oorlog in Oekraïne verdient de hoogste aandacht van Nederland, echter BBB waakt ervoor dat we 
niet in een tunnelvisie terecht komen en het grote geopolitieke speelveld uit het oog verliezen. Uitda-
gingen in de ‘STAN’-landen, Afrika, de Arctic, het Midden-Oosten en China zijn nauw verbonden met 
enerzijds onze zorgplicht en anderzijds de risico’s en latente dreigingen die daar ontstaan en onze 
kant opkomen.
TRANS-ATLANTISCH NEDERLAND
Nederland is groter dan enkel zijn Europese grondgebied. We erkennen Nederland als een deels Amerikaans  
land. We zien Curaçao, Aruba en Sint-Maarten als meer dan een vakantiebestemming. Dit legt de basis voor 
een Nederland dat haar positie in het Amerikaanse halfrond serieus neemt. Daar komt bij dat Nederland 
haar welvaart te danken heeft aan de unieke positie tussen Europa en Trans-Atlantische partners.
 We gaan de Nederlandse Cariben actiever betrekken in het Nederlands buitenlandbeleid om de positie 
van Nederland in Zuid- en Midden-Amerika te versterken.
 We benoemen een speciale gezant en creëren een Directoraat Trans-Atlantisch Nederland relaties in 
Willemstad. De rol van dit directoraat is naar buiten gericht; de belangen van Nederland op de 
Noord- en Zuid Amerikaanse continenten te behartigen, waar de Staatssecretaris van Koninkrijksre-
laties zich richt op interne zaken binnen het Koninkrijk.
 Nederland moet een poging doen om nieuwe onderhandelingen over een vrijhandelsakkoord tussen 
Europa en de Verenigde Staten te starten. Deze onderhandelingen moeten gelijkwaardiger zijn dan de  
vorige poging onder T-TIP.
 Als de agrarische top twee van de wereld, actiever samenwerken met de Verenigde Staten om voedsel-
  tekorten wereldwijd te verminderen en innovatie in de landbouw te bespoedigen. 
 We investeren in een innige en gelijkwaardige relatie met Suriname en ondersteunen Suriname in de 
ontwikkeling van landbouw, mijnbouw, energie en chemiesectoren. 124
VISIE EN VERKIEZINGSPROGRAMMA 2023-2027DEFENSIE
De invasie van Oekraïne heeft duidelijk gemaakt hoe belangrijk een bekwame krijgsmacht is voor onze 
veiligheid. We zullen in de toekomst bereid moeten zijn Nederlandse en/of Westerse kernwaarden en/of grond-
gebieden veilig te stellen en te verdedigen. Dit doen we samen met anderen, allereerst binnen de NAVO en  
EU, maar we schuwen het ook niet om op eigen initiatief de belangen van Nederland te verdedigen. Dit laatste  
vraagt, naast samenwerking met de NAVO-partners, om een constructieve investering in de auto nomie 
en slagkracht van de krijgsmacht. BBB vindt dat we in Nederland een robuuste defensieorganisatie moeten  
hebben die zelfstandig maar ook in NAVO verband van betekenis is. Daarbij hoort voldoende financiering 
die constructief en voorspelbaar is voor de lange termijn. Een defensieorganisatie is een organisatie van de  
lange adem, namelijk. Defensie moet in staat zijn om op de bestaande arbeidsmarkt talent aan te trekken. 
Vanuit dit perspectief vinden we het belangrijk dat de krijgsmacht meer zichtbaar is in het land.
De afgelopen 25 jaar is er over de gehele breedte flink gekort op de krijgsmacht. De krimp van de defensie-
  organisatie heeft geleid tot centralisatie en relatieve onzichtbaarheid. Nu we weer investeren is er de kans 
om regionale zichtbaarheid weer vorm te geven. Een sterke regionale aanwezigheid biedt de krijgsmacht 
de mogelijkheid ook regionaal betekenis te hebben waar het gaat om rampenbestrijding en binnenlandse 
veiligheid. BBB gelooft in een krachtig professioneel leger dat wereldwijd inzetbaar is. Daarnaast is er 
ruimte voor een uitgebreide en omvangrijke Nationale Reserve: ter verdediging van Nederland, voor rampen-
bestrijding en als brugfunctie tussen de samenleving en krijgsmacht.
Cyber is het nieuwe slagveld als het aankomt op de landsverdediging. Steeds meer vormen van oorlog 
gebeuren ‘onzichtbaar’ of in ‘in de cloud’. In toenemende mate zullen buitenlandse hackers pogingen doen  
ziekenhuizen, overheidsdiensten, financiële instellingen, scholen of militaire installaties plat te leggen. We 
moeten bereid zijn te investeren in technologie en artificial intelligence om de onzichtbare kracht te ver-
sterken en de onzichtbare dreigingen het hoofd te bieden. 
Onze veteranen verdienen een bijzondere plaats in onze samenleving. Wij als samenleving kozen ervoor 
om hen op missie te sturen en waar nodig geweldshandelingen uit te laten voeren. Zichtbare erkenning 
en waardering versterkt een cultuur van weerbaarheid. 
Nederland heeft een innovatieve defensie- en veiligheidsindustrie. Maar de markt voor defensiematerieel is 
geen gelijkwaardig speelveld. Industriële Participatie (IP) helpt de marktpositie van Nederlandse produ-
centen op de defensiemarkt te verbeteren. BBB is trots op onze defensie- en veiligheidsindustrie en helpt ze  
waar mogelijk om zo de belangen van onze nationale veiligheid optimaal te beschermen en daarmee het 
Nederlandse bedrijfsleven goede kansen te geven.
EEN NIEUWE ORIËNTATIE OP DE KRIJGSKRACHT
 Uiterlijk in 2025 besteedt Nederland minimaal 2% van het BNP aan Defensie. Er komt een wet die 
deze verplichting verankert als minimum en er komt een toetsende organisatie die over doeltreffendheid  
van de uitgaven aan het parlement rapporteert.
 De Nederlandse krijgsmacht wordt weer een slagvaardig en daadkrachtig instrument van Nederland 
dat ingezet kan worden om Nederlandse belangen te waarborgen. Slagkracht, gereedheid en de wil 
om gevechtskracht in te zetten, zorgen er allereerst voor dat deze afschrikking ertoe leidt dat de 
krijgsmacht niet hoeft te worden ingezet. Daarnaast zijn we als politiek verplicht om de mannen en 
vrouwen in de krijgsmacht bij een ultieme krachtmeting, een goede kans van slagen te geven.125
VISIE EN VERKIEZINGSPROGRAMMA 2023-2027 Oorlog en conflict blijft een menselijke activiteit. BBB is van mening dat de mens altijd centraal staat in  
de aanpak en strategie, met betrekking tot conflict en oorlog, als wel de inrichting van de krijgsmacht. 
 Oorlog en conflict is dichter bij Nederland dan we ons wellicht beseffen. Fysiek aan de grenzen van 
Europa en digitaal en informationeel zelfs al in de huiskamer en ons eigen hoofd. Nederland heeft een 
nationale aanpak nodig die de weerbaarheid van de burger vergroot, het zelforganiserend vermogen 
van Nederland faciliteert in het geval dreigingen complexer en onvoorspelbaarder worden en een 
slagvaardige en toegeruste professionele krijgsmacht. In de Scandinavische landen hebben ze al vele 
jaren ervaring met dit Total Defence Concept (TDC). 
 De krijgsmacht is geen beleidsorganisatie maar een uitvoerend apparaat. Het aantal bestuurs- en beleids-
burelen in Den Haag wordt gestaag groter, terwijl de staven van de operationele commando’s (Land, 
Lucht, Zee, Marechaussee), die het daadwerkelijke werk moeten doen, sterk zijn afgenomen. BBB wil 
dat bevoegdheden, budgetten en middelen weer terugkeren naar daar waar ze het verschil maken, 
namelijk bij de operationele commandanten.
 BBB stelt als hoogste prioriteit het verhogen van de algehele gereedheid van de krijgsmacht. Dat 
betekent samenhang in alle onderdelen van de krijgsmacht. Meer en realistischer oefenen, trainings-
faciliteiten dichter bij huis, gemeenschappelijk gebruik van de openbare ruimte (ook in grote steden 
als Amsterdam en Rotterdam). 
 De kwantitatieve en kwalitatieve eisen die de NAVO aan Nederland stelt voor de inrichting van de 
Nederlandse krijgsmacht zijn leidend voor inrichtings- en investeringskeuzes.
 De positie van de Nationale Veiligheidsraad (NVR) wordt wettelijk vastgesteld. Deze coördineert het 
nationale veiligheidsbeleid en zorgt voor samenhang tussen verschillende overheidsorganen, ontwik -
kelt een nationale veiligheidsstrategie en heeft een leidende functie bij nationale en internationale 
crisissen van grote omvang. De NVR wordt gevormd door de Ministers van Algemene Zaken, Buiten-
landse Zaken, Defensie, Veiligheid en Justitie, Landbouw, de Commandant der Strijdkrachten en de 
hoofden van de veiligheidsdiensten.
 Eens per halfjaar vormt de NVR de nationale data- en technologie raad (NDTR) tezamen met het 
Nationaal Cyber Security Centrum, het Defensie Cyber Commando, de Autoriteit Persoonsgegevens, 
de Nationale Politie, de NCTV en de Joint Sigint Unit. De NDTR stippelt de prioriteiten en strategie 
van Nederland in het digitale landschap uit. 
 De Nederlandse krijgsmacht is sinds de laatste kabinetsperiode voorzien van noodzakelijke investe-
ringen in materieel en harde slagkracht. Echter het voortzettingsvermogen van onze krijgsmacht laat 
te wensen over en verdient een substantiële versterking.
VETERANEN
Veteranen verdienen onze collectieve waardering, respect en noodzakelijke zorg. Met de invoering van de 
Veteranenwet en het Veteranenbesluit zijn de eerste stappen gezet om waardering, respect en zorg te 
borgen. 
 De bijzondere zorgplicht voor veteranen die, als gevolg van de inzet, zorg nodig hebben, moet beter. 
Een landelijk moral injury expertisecentrum wordt opgericht dat onderzoek, kennis, preventie en be-
handeling integraal bekijkt.
 Inloophuizen, veteranencentra en lokale en gemeentelijke initiatieven worden gefaciliteerd en versterkt. 
 Veteranen zijn niet zielig of onherstelbaar beschadigd, maar beschikken over waardevolle ervaring, 
kennis en energie die Nederland effectiever en beter kan inzetten. Veteraan zijn, heeft een positieve 
grondslag en die moeten we meer benadrukken, gebruiken en inzetten.126
INVESTEREN
 We staan kritisch tegenover centralisatie van militaire capaciteiten in megakazernes. Het maakt ons 
strategisch kwetsbaar, versterkt de problematiek met het aantrekken van hoogwaardig personeel en 
zorgt voor ontkoppeling en zichtbaarheid van militairen in de publieke ruimte en regio.
 Daarom willen wij afzien van de bouw van een megakazerne in Zeewolde. Deze centralisatie is slecht 
voor andere regio’s en de locatie laat strategisch te wensen over.
 Er blijven defensie activiteiten op het kazerneterrein in Assen. Het sluiten van deze kazerne doet de 
binding van de krijgsmacht met de regio Noord-Nederland teniet en heeft sterk negatieve impact op 
deze regio en de 11e Luchtmobiele Brigade. 
 We vinden een gedegen uitbreiding van de krijgsmacht belangrijk. Het is wat BBB betreft logisch om 
waar nodig stikstof- en geluidsnormen op te schorten voor de krijgsmacht en ook oefen- en geluids 
uren mogen worden uitgebreid.
 We creëren ruimte om de gemechaniseerde eenheden weer op degelijke, internationaal verantwoor-
de, operationele sterkte te brengen en brengen tankbataljons weer onder in onze landmacht. 
 We herinvesteren op termijn in onderzeeër bestrijdings vliegtuigen, waarmee we de Marine meer 
middelen geven om zowel op zee, als in de lucht effectief te zijn.
 We vergroten de operationele capaciteit op zee die bij dreiging uit Zuid-Amerika slagvaardig de Be-
nedenwindse Eilanden van het Koninkrijk kan verdedigen zonder NAVO-hulp.
 De krijgsmacht in staat stellen om te trainen en oefenen door ruimte te creëren voor joint trainen en 
oefenen, trainingsfaciliteiten naar de kazernes te brengen en minder regels om te experimenteren.
 We omarmen het gebruik van drones en kunstmatige intelligentie in een moderne krijgsmacht. Het gebruik  
en de ontwikkeling van technologie in de krijgsmacht zou niet door politiek beïnvloed moeten worden,  
zolang de uiteindelijke inzet en en daadwerkelijke gevechtshandeling een menselijke beslissing blijft.
NATIONALE RESERVE
 De nationale reserve staat in het midden van de Nederlandse samenleving en legt de link tussen be-
drijven, maatschappelijk middenveld en de krijgsmacht. De regionale spreiding is een kracht die ver-
sterkt kan worden door verdere professionalisering van onze Nationale Reserve.
 De budgetten voor de Nationale Reserve gaan omhoog, we schaffen de urenlimiet af en er komt veel 
meer ruimte om meer reservisten aan te trekken. 
 BBB wil de rol van reservist promoten als de beste bijbaan voor jongeren tussen de leeftijd van 18 en 25.
 De compensatie voor bedrijven die hun werknemers in staat stellen reservisten-taken uit te voeren 
moet in balans zijn. 
PERSONEEL 
 BBB wil het dienstrecht invoeren. Alle 18-jarigen krijgen een vragenlijst thuis gestuurd, waarna geschikte  
kandidaten worden uitgenodigd voor keuring en opleiding. Na een jaar dienstrecht wil BBB dat Defensie  
vervolgstappen kan bieden voor een langere carrière binnen de organisatie. 
 Om een betere positie op de arbeidsmarkt te creëren verbeteren we arbeidsvoorwaarden, bieden we 
meer flexibiliteit met betrekking tot doorstuderen, werkplek en invulling van de werkzaamheden en 
moeten militairen gratis met het openbaar vervoer kunnen reizen. 
 Onderofficieren verdienen nu te weinig om uit de armoede te blijven. Op dit moment is het salarishuis 
van onderofficieren en officieren nauw met elkaar verbonden. Door dit te ontkoppelen kunnen de 
salarissen van onderofficieren substantieel worden verhoogd.
 De samenleving moet actiever worden in het ondersteunen van dienende militairen. Militairen in uniform  
moeten gratis met het openbaar vervoer kunnen reizen.127
VISIE EN VERKIEZINGSPROGRAMMA 2023-2027 Samenwerking tussen de krijgsmacht en Universiteiten: BBB wil het Defensity College verder uitbouwen  
naar een platform in samenwerking met Nederlandse Universiteiten waar Defensie en talentvolle studen -
ten samen kunnen komen. Zo moeten studenten studiepunten kunnen krijgen voor werk bij Defensie.
 Gemeenten moeten actief aangespoord worden de Veteranenwet na te leven en hierbij de verplichtingen  
die deze wet oplegt qua erkenning na te komen
 BBB is van mening dat de definitie van veteraan als gemeld in de Veteranenwet staat duidelijk is. Om 
die reden is BBB dan ook van mening dat de nabestaanden van de Molukkers die voor het Koninkrijk 
hebben gevochten alsnog erkenning en dekking van de Veteranenwet verdienen. Dit is een relatief 
kleine maatregel, die voor veel eerherstel kan zorgen.
 Binnen het zorgsysteem en de maatschappij, is het van belang dat we de veteraan niet beschouwen 
als een slachtoffer, maar als een waardig burger. Dit gaan we doen door veteranen en hun verhaal 
actiever in beeld te brengen. Een goed initiatief als voorbeeld hiervan is ‘veteraan in de klas’.
DEFENSIE-INDUSTRIE
 Nederland moet weer munitie en militaire voorraden kunnen produceren. Dit zou binnenlandse tekor-
ten kunnen verminderen, de behoeften van bondgenoten kunnen aanvullen en banen opleveren. Spe-
cifieke aandacht gaat uit naar dual-use producten en technologie, waarbij zowel krijgsmacht als de 
Nederlandse samenleving of economie wordt versterkt.
 Bij aanbestedingen binnen Defensie prioriteren we achtereenvolgens partijen met een Nederlandse 
of een NAVO-achtergrond. We pleiten om Europese aanbestedingsregels hierop aan te passen.
 Nieuwe aanbestedingen voor onderzeeërs en andere schepen willen we in de basis bij Nederlandse 
scheepswerven neerleggen. Hiermee behouden we specialistische kennis, zorgen we voor werkgelegen-
heid, garanderen we dat Nederland bij onderhoud vooraan in de rij staat en creëren we een export-
product voor de Nederlandse maritieme industrie. 
 Bij aanbestedingen van defensiematerieel zetten we in op onderhoud op Nederlandse bodem en 
aandacht voor Intellectueel eigendom.
 We versterken en ondersteunen Nederlandse onderzoekscentra en innovatieve bedrijven door middel 
van het faciliteren van toegang tot de European Defence Fund, samenwerking in JEDI en DIANA. Maar  
ook nationale programma’s zoals voor het ontwikkelen van digitale autonomie voor defensie en al onze  
andere vitale sectoren, en met innovatiecompetenties en tenderprocessen.
CYBER 
 Inlichtingendiensten moeten actiever worden in cyberaanvallen en het bedrijfsleven actief helpen 
met het verstoren van cyberaanvallen met het verstoren van cyberaanvallen. Met de toegang tot de 
kabel kunnen ze dat veel beter dan dit vanuit de cybersecurity ooit mogelijk is.
 Het is in ons landsbelang om de veiligheidsdiensten meer ruimte te geven om discretionaire bevoegd heden  
te gebruiken in hun werk. De voorwaarde die wij hieraan stellen is dat deze bevoegdheden wettelijk 
gekaderd worden, achteraf door toezichthouders gecontroleerd kunnen worden en verdedigd moe-
ten kunnen worden. 
 De bevoegdheden van het cybercommando van defensie moeten uitgebreid worden zodat zij effec -
tiever kan opereren. Middelen van actoren die bijdragen aan oorlogsvoering tegen het Nederlands 
belang moeten makkelijker afgepakt of bevroren kunnen worden. 
 Het Defensie Cyber Commando krijgt toestemming om soft cyberoperaties te verkennen, ter voorbe-
reiding op inzet van de krijgsmacht, ter handhaving of bevordering van de internationale rechtsorde.BOERBURGERBEWEGING.NL