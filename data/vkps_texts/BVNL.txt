Inhoudsopgave  
Inleiding 3 
Speerpunten 4 
Economie, Bedrijfsleven en Sociale Zaken 9 
Belastingen, financiën en toeslagen 14 
Buitenlandse Zaken, EU, Buitenlandse Handel en 
Ontwikkelingssamenwerking 17 
Binnenlandse zaken 20 
Infrastructuur en Waterstaat 23 
Wonen 26 
Klimaat, Energie en Duurzaamheid 29 
Landbouw, visserij en natuur 32 
Onderwijs, Cultuur en Sport 36 
Zorg 39 
Defensie 42 
Justitie en Veiligheid 44 
Immigratie en integratie 47 
Corona 51 
Een kleine dienstbare overheid 53 
ICT, Digitalisering, 54 
Social Media 54 
en Artificial Intelligence 54 
Jongeren 59 
Ethische dilemma’s 62 
Bitcoin 64 
Kernwaarden van Belang Van Nederland (BVNL) 66Inleiding  
Nederland was een rijk land en een vrij land met een enorme 
economische potentie. Jarenlang hebben we kunnen genieten van 
zwaarbevochten grondrechten, zoals de vrijheid van meningsuiting, de 
vrijheid om te demonstreren en de vrijheid om zelf te bepalen wat je met 
je lichaam doet. Maar na decennialang diep socialistisch beleid is ons 
mooie Nederland doodziek. Bijna ieder dossier is een crisis. We hebben 
een migratiecrisis, een energiecrisis, een wooncrisis, stikstofcrisis, maar bovenal een bestuurlijke en democratische crisis, die extra 
duidelijk naar voren kwam door het coronaschandaal. Nederlanders 
voelen inmiddels elke dag de pijn van duurdere boodschappen, een hogere energierekening, wachtlijsten in de zorg en onzekerheid over 
betaalbare woonruimte. Daarnaast waait er een gure collectivistische 
wind door Nederland en neemt het woke-isme steeds extremere vormen aan, waardoor Nederlandse tradities en normen en waarden worden 
bedreigd. 
BVNL is een economisch rechtse partij die de goede kanten van 
barmhartig kapitalisme omarmt. BVNL is klassiek liberaal en vecht voor 
de vrijheid van het individu. BVNL is tevens cultureel conservatief: wij 
willen ons mooie Nederland en de daarbij behorende unieke Nederlandse 
tradities en cultuur intact houden. 
BVNL is een constructieve oplossingenpartij voor hardwerkende Nederlanders met gezond verstand. In dit verkiezingsprogramma doen 
we daarom verschillende voorstellen die goed zijn voor het herstel van 
Nederland. 
Dit doen we door de macht weg te halen bij de staat en weer terug te 
leggen bij de mensen. Bureaucraten mogen niet de inrichting van 
Nederland bepalen, dat kunnen de mensen heel goed zelf. Werknemers, 
ondernemers, bedrijven en actieve mensen zijn prima in staat om zelf te 
bepalen hoe zij het best functioneren. Speerpunten  
BVNL is een partij die zich onderscheidt op een groot aantal punten. De 
zestien meest onderscheidende punten zijn hieronder weergegeven. 
1.BVNL wil een asielstop. Het absoptievermogen is bereikt en 
Nederland kan de eindeloze toestroom van asielzoekers niet meer 
aan. De huidige bevolking krimpt en veel van de problemen in de zorg, 
het onderwijs en de woningmarkt kunnen worden opgelost door de 
grenzen te sluiten. Opvang van echte vluchtelingen kan prima in de 
eigen regio. 
2.BVNL wil het woningtekort oplossen. Dit kan door de immigratie te 
stoppen en meer woningen bij te bouwen. Bovendien zijn er talloze 
oplossingen zoals het splitsen van woningen, het optoppen van 
woningen, het transformeren van kantoren naar woningen en het afschaffen van de kostendelersnorm, die er allemaal toe leiden dat de 
markt weer normaliseert. 
3.BVNL wil dat het “stikstofprobleem” van tafel gaat. Technisch gezien is er geen stikstofprobleem en we moeten stoppen met het 
lastigvallen van boeren, vissers en andere ondernemers op grond van 
een zelf gecreëerd bureaucratisch probleem. 
4.BVNL wil nooit meer coronamaatregelen. Geen lockdowns meer, geen 
avondklok, geen schoolsluitingen, geen verplichte mondkapjes, en 
geen vaccinatiedrang, –dwang of zelfs –plicht. 
5.BVNL wil dat Nederlanders in vrijheid kunnen leven zonder door de 
overheid gevolgd te worden. Daarom willen we geen Digitale Europese 
Identiteit, geen Digitale Euro, geen Central Bank Digital Currency, geen monitoring van financiële transacties boven de honderd euro en het behoud van cash geld. 
6.BVNL wil dat MKB-ondernemers in vrijheid kunnen ondernemen en 
daar ook een goede boterham aan kunnen verdienen. Het MKB is de 
ruggengraat van de samenleving maar wordt steeds meer als melkkoe 
gebruikt. Daarom willen wij lagere belastingen, minder bureaucratie, 
simpeler arbeidsrecht en meer vrijheid voor het MKB. Werken moet 
weer lonen. Ook in het MKB! 7.BVNL wil zeven dagen per week gratis openbaar vervoer voor 
studenten en 65-plussers. Uiteindelijk willen wij gratis openbaar 
vervoer voor iedereen zodat Nederland weer in beweging komt en de 
economie in een hogere versnelling. De voordelen zijn evident. Iedereen kan zich gratis verplaatsen, de filedruk neemt af, de 
arbeidsmobiliteit neemt toe en de eenzaamheid onder ouderen neemt 
af. 
8.BVNL wil betere en betaalbare zorg. Dit kan door de bureaucratie aan 
te pakken, de mensen die daadwerkelijk zorg verlenen beter te betalen en de patiënt weer voorop te zetten. 
9.BVNL wil een zakenkabinet. Bij de benoeming van ministers moet 
worden gekeken naar opleiding, achtergrond en ervaring en het mag 
niet meer gebeuren dat mensen zonder relevante kennis en ervaring via de baantjescarrousel toch minister of staatssecretaris worden. 
10.BVNL wil een betaalbare energierekening. Het kabinet Rutte IV heeft 
28 miljard euro uitgetrokken om 0,000036 graad opwarming te 
voorkomen en heft hoge accijns en belastingen op brandstoffen. 
Nederland moet meer innoveren en streven naar energiesoevereiniteit 
waardoor we als land minder afhankelijk worden van energie uit het 
buitenland en de energierekening omlaag gaat. Daarvoor moeten we 
vrij worden gelaten om kerncentrales te bouwen en doorgaan met het veilig produceren van aardgas uit het Groninger gasveld. De overheid 
moet faciliteren en stoppen met het belemmeren van de vrije markt. 
11.BVNL wil een bindend referendum invoeren. Democratie moet weer 
terug naar de inwoners van Nederland. Over specifieke onderwerpen 
moet het volk zich buiten de verkiezingen kunnen uitspreken. 
12.BVNL wil dat ouderen weer het respect krijgen dat ze verdienen. Ze 
hebben immers met bloed, zweet en tranen ons land opgebouwd. De 
misgelopen pensioen-indexatie wordt met terugwerkende kracht 
hersteld. Pensioenen moeten niet geïndexeerd worden met een risicovrije rente maar met de werkelijk behaalde rendementen. 
Daarnaast moet de kostendelersnorm worden afgeschaft zodat 
alleenstaanden die gaan samenwonen niet worden gekort op hun AOW.  
13.BVNL wil een kleinere overheid, minder ambtenaren en minder 
bureaucratie. De overheid wordt veel te groot, er zijn teveel 
ambtenaren, er is teveel controledrang en de bureaucratie neemt 
onevenredig toe. 
14.BNVL wil de erf- en schenkbelasting afschaffen. Geld waarover al 
meerdere keren belasting is betaald is van de hardwerkende en sparende Nederlander zelf en de overheid mag daar niet nogmaals 
belasting over heffen. Bovendien kunnen familiebedrijven op die manier zonder problemen de ondernemingen overdragen aan 
volgende generaties.  15.BVNL wil het box 3 probleem oplossen. Op dit moment wordt er 
uitgegaan van een fictief rendement waarover belasting moet worden 
betaald. Dit moet veranderen. BVNL wil dat er alleen belasting 
betaald wordt over de gerealiseerde winst, na aftrek van alle kosten en financieringslasten. Er komt geen vermogensaanwasbelasting. 
16.BVNL wil criminaliteit keihard aanpakken. Met name zedenmisdrijven, 
geweldsmisdrijven en misdrijven tegen kinderen verdienen een 
keiharde aanpak. Hiertoe voeren we minimumstraffen in en verhogen 
we de straffen. Mensen die veroordeeld zijn voor een zedenmisdrijf worden levenslang gemonitord, bijvoorbeeld met een elektronische 
enkelband.  Pagina  van 7 7 
Pagina 8 van 69
Economie, Bedrijfsleven en 
Sociale Zaken 
MKB en ZZP’ers  
Het MKB en de ZZP’ers zijn de motor van de Nederlandse economie. 80% 
van alle banen wordt gegenereerd door ondernemers. De overheid moet 
zich minder met hen bemoeien. BVNL wil de belastingen en 
werkgeverslasten voor ondernemers omlaag brengen, de bureaucratie verminderen en het gelijke speelveld weer terugbrengen in de markt 
door in elk geval geen regels te maken die strenger zijn dan het EU- 
gemiddelde. De concurrentie met andere landen zoals China en India is niet vol te houden. 
BVNL wil Nederlandse multinationals zoals Shell, Unilever, Heineken, Philips en ASML  in Nederland houden, mede omdat deze bedrijven voor 
heel veel banen zorgen. Het is een slechte ontwikkeling dat bedrijven Nederland ontvluchten vanwege het deplorabele vestigingsklimaat. 
Mede daarom pleit BNVL voor de afschaffing van de dividendbelasting en 
een forse verlaging van de vennootschapsbelasting. Daar staat 
tegenover dat ook multinationals een “fair share” aan belastingen 
moeten betalen en niet via belastingconstructies belasting kunnen ontduiken. Big Tech en Big Pharma moeten apart bekeken worden omdat 
het gevaar bestaat dat er te grote machtsconcentraties ontstaan.  
Bedrijven en hun werknemers zijn over het algemeen een verzameling competente mensen die hard werken, risico’s nemen, zorgen voor banen 
en die, als het goed gaat, succesvol zijn. Op die ambitie en dat succes moeten wij trots zijn. Het is een kerntaak van de overheid om het speelveld zo in te richten dat onze bedrijven optimaal kunnen 
ondernemen, produceren en innoveren. BVNL WIL HET VOLGENDE:  
•Het vestigingsklimaat moet worden verbeterd door lagere belastingen 
in te voeren, minder overheidsbemoeienis, lage energiekosten, en 
soepeler arbeidsrecht. 
•Minder regels voor ondernemers en bedrijven. Bureaucratie en 
regeldruk moeten worden teruggedrongen. 
•De Bedrijfsopvolgingsregeling (BOR) wordt afgeschaft, zodat 
familiebedrijven belastingvrij kunnen worden overgedragen aan de 
volgende generatie. We schaffen de erf- en schenkbelasting af zodat 
dit probleem volledig is opgelost. 
•Minder overheidsbemoeienis en minder vergunningsplichten.  
•De VAR-verklaring moet weer ingevoerd worden, zodat duidelijk is 
voor een opdrachtgever wanneer een ZZP’er daadwerkelijk een ondernemer is. 
•Het ontslagrecht moet worden versoepeld.  
•Het maximum aantal tijdelijke arbeidsovereenkomsten dat een 
werknemer en werkgever met elkaar mogen aangaan, moet worden 
uitgebreid naar drie voor een maximale tijd van drie jaar. Daarna 
ontstaat er een vast contract. Indien een werknemer zes maanden uit 
dienst is geweest staat de teller weer op nul. 
•De verplichte transitievergoeding verdwijnt.  
•Het UBO-register wordt afgeschaft.  
•De Wet op Witwassen en Financiering Terrorisme (WWFT) wordt 
vereenvoudigd.  
•Het lage tarief van de VPB gaat van 19% terug naar 15% voor 
bedrijven met een winst tot € 300.000,-. 
•Het hoge tarief  van de VPB wordt verlaagd naar 25%. 
•Geen verplichte ondernemingsraad voor bedrijven tot 100 FTE. 
•Subsidies worden verminderd.  
•De overheid mag geen ZZP’ers inhuren met een tarief boven de € 100,- 
per uur. 
•BVNL wil het verlaagde btw-tarief op reparatie en herstel van onder 
meer schoenen en kleding behouden. Zo stimuleren we hergebruik. 
•Er komt geen verbod op terrasverwarmers. 
•We gaan industriegebieden, waar geld wordt verdiend en mensen werk vinden 
beschermen.  
•Er komt geen gedwongen verhuizing van Tata Steel 
•We zijn trots op de Rotterdamse haven en waar mogelijk moet de 
Rotterdamse haven kunnen groeien. Sociale voorzieningen en arbeidsrecht 
BVNL vindt dat mensen mogen dromen en ambitieus mogen zijn. Succes 
moet beloond worden net als mensen die hard werken en veel bijdragen 
aan de samenleving. Werken moet lonen en meer opleveren dan niets 
doen. Het verschil tussen een uitkering en werk moet daarom worden vergroot en de armoedeval moet worden opgeheven. 
BVNL WIL: 
•Het minimumloon verhogen naar € 14,- per uur om het verschil tussen 
werken en niets doen te vergroten en tegelijkertijd de 
werkgeverslasten verlagen zodat de impact op de kosten voor de 
werkgever minimaal is. 
•Het minimumjeugdloon gaat fors omhoog en stopt bij 18 jaar. Voor 
mensen die 18 jaar of ouder zijn geldt het gewone minimumloon. 
•Uitkeringen loskoppelen van het minimumloon, met uitzondering van 
de AOW. 
•Reiskosten moeten volledig onbelast kunnen worden vergoed door de 
werkgever.  
•Meerwerk boven het fulltime dienstverband moet niet in het hoogste 
belastingtarief worden belast, maar op een lager tarief zodat het 
aantrekkelijker wordt om extra te werken. 
•Doorbetalen bij ziekteverzuim van een werknemer terugbrengen van 2 
jaar naar 6 maanden. Daarna wordt de betaling door de overheid overgenomen.  
•Wet Poortwachter minimaliseren voor bedrijven tot 100 FTE, door 
bijvoorbeeld geen tweede spoortraject te eisen bij re-integratie- trajecten.  
•Het oude pensioenstelsel moet worden behouden en mensen moeten 
worden gecompenseerd voor het feit dat jarenlang met een te lage rente is gerekend. 
•De deeltijdmalus moet worden opgeheven zodat méér werken 
aantrekkelijk wordt. Dit doen we onder andere door het 
toeslagenstelsel af te schaffen en de belasting op arbeid te verlagen. 
•Mensen die wél kunnen, maar niet willen werken worden gekort op 
hun bijstandsuitkering en op toeslagen (zoals huur- en zorgtoeslag). 
•Nieuwkomers hebben pas na 10 jaar arbeidsverleden recht op een 
bijstandsuitkering.  
•Geen Nederlands willen leren spreken betekent geen 
bijstandsuitkering.  Voor sociale  voorzieningen  wordt  een minimaal 
niveau van beheersing van de Nederlandse taal vereist.  •Ambtenaren  krijgen dezelfde  ontslagbescherming als gewone 
werknemers.  
•De baantjescarrousel voor topambtenaren  wordt  gestopt.  
•Wachtgeld voor  politici en bestuurders komt  te vervallen en wordt 
vervangen door de WW-regeling die geldt voor alle werkende 
Nederlanders.  
•Opleidingen voor werk in de zorg of in het onderwijs moeten gratis 
worden.  Pagina  van 13 13 
Pagina 13 van 69
Belastingen, financiën en 
toeslagen  
De stapeling van belastingen is een vorm van diefstal door de overheid. 
BVNL wil dat hardwerkende mensen niet als citroenen worden 
uitgeknepen door de overheid en door banken worden behandeld als 
criminelen. Burgers en bedrijven moeten zelf kunnen beschikken over hun geld, zodat ze zelf kunnen beslissen waar ze het aan uitgeven. 
Het toeslagenstelsel leidt tot grote problemen en hier moet snel een oplossing voor worden gevonden. Het zinloos en nodeloos ingewikkeld 
rondpompen van geld moet stoppen. Bovendien moet de armoedeval worden opgelost. Mensen die werken moeten substantieel meer geld verdienen dan mensen die niets doen. De belastingen moeten fors 
worden verlaagd en er moet substantieel gesneden worden in het 
overheidsapparaat. Minder ambtenaren, minder regels en lagere belastingen.  
BVNL WIL: 
•De BTW  op groente en fruit gaat naar 0%. 
•Het toeslagenstelsel afschaffen waardoor de belastingdienst weer 
gewoon een organisatie wordt die belastingen int en geen 
uitkeringsorganisatie meer zal zijn. 
•Invoeren van een vlaktaks met een vast percentage van circa 20% en 
een belastingvrije voet van circa € 20.000,-. 
•De erf- en schenkbelasting afschaffen zodat onder andere 
familiebedrijven zonder problemen aan de volgende generatie kunnen 
worden overgedragen. 
•De belastingvrije voet verhogen, zodat werken weer gaat lonen. 
•De Wet Hillen weer invoeren zodat mensen die hun huis hebben 
afbetaald geen Eigen Woningforfait meer hoeven te betalen. 
•Het tarief voor het eigenwoningforfait wordt voor iedereen gelijk. De 
“villataks” vervalt in elk geval. Bij voorkeur vervalt het 
eigenwoningforfait geheel. Het eigen huis moet ook financieel een 
veilige haven zijn en geen melkkoe van de overheid. 
•De OZB omzetten naar een “ingezetenenheffing”, zodat zowel eigenaren als huurders meebetalen aan de voorzieningen in een 
gemeente.  •De Wet Excessief Lenen komt te vervallen. Lenen van de eigen BV 
wordt weer toegestaan. 
•De eerste schijf voor de inkomstenbelasting maken we langer, 
namelijk tot € 80.000,- per jaar. Bovendien verlagen we het tarief van 
de eerste schijf naar 35%. 
•De energiebelastingen worden minimaal verlaagd naar het EU- gemiddelde, maar bij voorkeur nog lager of zelfs helemaal afgeschaft. 
•Box 3 belasting wordt betaald over de gerealiseerde winst in box 3 en 
er komt geen vermogensaanwasbelasting in box 3. 
•De aanpassing van de leegwaarderatio wordt teruggedraaid.  
•De earningsstrippingmaatregel waarbij de aanpassing van de renteaftrek per 1 januari 2025 wordt beperkt tot 20% van de winst 
gaat niet door. In elk geval blijft het drempelbedrag van € 1.000.000,- 
voor alle ondernemingen in stand. 
•Het verschil tussen een uitkering en een baan moet fors worden 
vergroot. Werken moet weer lonen. 
•De deeltijdmalus moet worden opgeheven zodat méér werken weer 
lonend wordt. Dat doen we door overwerk en meerwerk niet meer in 
het hoogste belastingtarief te belasten, maar tegen een normaal tarief, zodat het aantrekkelijk wordt om over te werken, of in het weekend of op feestdagen te werken. 
•Er wordt een einde gemaakt aan het gebruik van fondsen, zoals het stikstoffonds en het klimaatfonds. Alle bedragen moeten gewoon via 
de rijksbegroting lopen en onderworpen zijn aan parlementaire controle.  
•Er wordt een einde gemaakt aan het erfpachtsyteem dat door de overheid wordt gehanteerd. Dit is een onnodig verdienmodel waardoor 
eigenaren in de problemen komen doordat gemeentebesturen exorbitante verhogingen van de erfpachtcanon door kunnen voeren. 
•De garantie dat cash geld beschikbaar blijft. Contant geld moet gepind 
kunnen worden en er moet overal mee betaald kunnen worden. Er 
komt geen Central Bank Digital Currency (CBDC). 
•Er komt geen vliegtaks, vleestaks of suikertaks. 
•De koning moet, net als iedereen, belasting gaan betalen over zijn 
inkomen. 
•De accijnzen op benzine, gas en diesel moeten drastisch omlaag. 
•BVNL doet niet aan belastingdiscriminatie. Dus het idee dat 
belastingen voor elektrische auto’s lager moeten zijn dan voor auto’s op benzine en diesel deponeren wij in de prullenmand. Pagina  van 16 16 
Pagina 16 van 69
Buitenlandse Zaken, EU, 
Buitenlandse Handel en Ontwikkelingssamenwerking  
BVNL wil dat Nederland weer soeverein wordt. Wij moeten veel meer zelf 
kunnen bepalen, in plaats van dat Brussel de dienst uitmaakt en 
Nederland een soort Europese provincie is. Handelsakkoorden worden 
alleen geratificeerd als deze het Belang Van Nederland dienen. 
Bovendien willen wij ons verleden niet uitwissen, maar juist met respect 
behandelen. 
DAAROM WIL BVNL: 
‣Respect voor de soevereiniteit van andere landen. Hun inwoners en 
hun cultuur zijn niet gelijk en dat moet worden gerespecteerd. 
‣Een bindend referendum over het EU-lidmaatschap. Economische samenwerking en vrijhandel zijn een groot goed. Maar de overdracht 
van soevereiniteit naar de EU moet stoppen en we moeten de mogelijkheid krijgen tot opt-ins en opt-outs. 
‣Nederland moet niet meer de hoogste netto-betaler van de EU zijn. 
‣We houden ons aan onze NAVO-verplichtingen, maar we steunen geen 
oorlogen buiten het NAVO-grondgebied met materieel of personeel. 
‣Stoppen met ontwikkelingssamenwerking, want ontwikkelingsgeld eindigt zelden op de plek waarvoor het bedoeld is. In plaats daarvan 
gaan we handel stimuleren met landen die we willen helpen. 
‣BVNL is tegen collectieve schulden van de eurozone. Nederland moet 
niet meebetalen aan de Zuid Europese schuldenlast en BVNL is tegen 
EU-fondsen en EU-belastingen. 
‣Stoppen met economische sancties tegen andere landen. Sancties hebben nog nooit gewerkt en leiden tot verliezen aan beide kanten. 
‣De Indische kwestie wordt met coulance behandeld en de backpay- 
regeling wordt weer opengesteld voor de nabestaanden van de 
slachtoffers.  
‣De Molukse kwestie wordt fatsoenlijk afgehandeld met excuses en 
erkenning van het leed. 
‣Nederland gaat zich inzetten om de ereschuld met betrekking tot 
Papua in te lossen. ‣We gaan ten onrechte verguisde Nederlandse helden, zoals Generaal 
Spoor en Kapitein Westerling in ere herstellen. Op het beschadigen/ 
bekladden van standbeelden, monumenten en/of gedenktekens komen 
hogere straffen. BVNL is principieel tegen het subsidiëren van 
belangen- en protestorganisaties, maar organisaties die zich aan dit 
soort acties schuldig maken verliezen hun recht op subsidie en 
worden niet langer gezien als gesprekspartner van de overheid. 
•Oekraïne mag onder geen beding lid worden van de NAVO, daarmee riskeren we namelijk een oorlog met Rusland.  Binnenlandse zaken 
Er moet een grondige reorganisatie komen van het openbaar bestuur. Er 
is alom sprake van netwerkcorruptie en vriendjespolitiek. Media hoort 
onafhankelijk te zijn en niet naar de pijpen van de macht te dansen. De 
verwevenheid tussen de overheid en de media moet worden verminderd. 
De Tweede Kamer moet haar controlerende taak terugkrijgen en de 
inefficiënte en stroperige werkwijze moet grondig worden herzien. BVNL 
streeft kleinschaligheid na. Het doel is om zoveel mogelijk bottom-up te 
regelen. Dus vanuit de gemeente, dan de provincie, en als het niet 
anders kan nationaal. 
BVNL WIL: 
•Een bindend referendum, zodat de politiek weer dichter bij de mensen 
komt.
•Een zakenkabinet. Bij de benoeming van ministers wordt gekeken naar opleiding, achtergrond en ervaring. Mensen zonder relevante 
opleiding of ervaring krijgen geen ministerspost. Dit betekent dat de Minister van J&V minimaal rechten moet hebben gestudeerd, dat de 
Minister van Defensie bij voorkeur een oud-militair is, dat de Minister 
van Financiën minimaal een econoom of fiscalist is en dat de Minister van EZK bij voorkeur een econoom of ingenieur is. Feitelijk ontstaat er 
op die manier een zakenkabinet dat gevuld is met competente mensen.
•Een kleine overheid met minder ambtenaren. We willen 20% van alle 
zittende ambtenaren laten afvloeien zodat zij beschikbaar komen voor 
de echte economie. Externe inhuur wordt drastisch beperkt.
•Er komt een aannamestop voor ambtenaren voor minimaal 1 jaar.
•Burgemeesters en Commissarissen van de Koning worden niet meer 
benoemd, maar gekozen via directe verkiezingen.
•We gaan digitaal stemmen, mits de privacy 100% gegarandeerd kan 
worden en de overheid hiervoor een volledig hacker proof-veilige 
omgeving kan optuigen.
•Militairen, politie, docenten en zorgmedewerkers moeten structureel 
substantieel meer gaan verdienen. Dat kunnen we doen door een eenmalige extra loonsverhoging van 10%, voor mensen die zich in de 
lagere loonschalen bevinden.•De overheid heeft een zorgplicht naar mensen met een publieke taak, 
zoals politieambtenaren, ambulancemedewerkers, en 
brandweerlieden, die te maken krijgen met agressie en geweld. Zij 
hebben recht op betere bescherming en bijzondere zorg.
•Het democratisch gehalte moet omhoog door de invoering van een 
districtenstelsel waardoor er meer binding ontstaat tussen kiezer en 
volksvertegenwoordiging.
•Er moet een beperking komen aan de tijd dat iemand premier kan zijn. 
Bijvoorbeeld door een maximum in te voeren van 2 termijnen, of 8 
jaar.
•De kiesdrempel wordt verhoogd naar 2 zetels om versplintering te 
voorkomen.
•Kamerleden die zich afsplitsen worden niet gestraft en worden als 
volwaardige fractie behandeld mits zij zelf de kiesdeler hebben gehaald.
•Ministers en Staatssecretarissen mogen geen dubbele nationaliteit 
hebben in verband met mogelijk belangenverstrengeling en loyaliteitsconflicten.
•Ministers en Staatssecretarissen mogen geen lid meer zijn van 
ondemocratische supranationale organisaties zoals het World 
Economic Forum (WEF). Nederland geeft ook geen geld meer aan dit soort organisaties. Deelname aan bijeenkomsten en overleggen van 
dergelijke organisaties door Nederlandse bewindspersonen mogen 
nimmer voorrang krijgen boven nationale parlementaire verplichtingen 
en hierover moet bovendien volledige openheid worden verschaft.
•De Eerste Kamer wordt direct gekozen en niet via de Provinciale 
Staten.
•Ondemocratische en ongekozen bestuurslagen, zoals de 
Veiligheidsregio’s en de Regionale Energiestrategie (RES),  schaffen 
we af.
•Het gepolder in achterkamertjes moet stoppen. Daarom houden we op 
met zaken zoals “klimaattafels” en het “landbouwakkoord”.
•NGO’s en activistische clubs zoals Greenpeace, Milieu Defensie, 
Extinction rebellion en organisaties die mensenhandel stimuleren 
krijgen geen subsidie meer, ook niet indirect via de Nationale Postcode Loterij. 
•BVNL is voor een districtenstelsel maar zolang dat niet is ingevoerd moet elke regio in Nederland in elk geval een vast aantal mensen in 
de Tweede Kamer krijgen.  
•We gaan rechtzetten dat de landelijke overheid achtergebleven regio’s in het land de laatste decennia stelselmatig heeft 
verwaarloosd.  •De Rijksoverheid gaat eindelijk alle schade vergoeden die door de 
overstromingen in Limburg zijn ontstaan.  
•Er komt in Zeeland een groot bevolkingsonderzoek naar de aanwezigheid van de stof PFAS in het lichaam.  Pagina  van 23 23 
Pagina 22 van 69
Infrastructuur en Waterstaat  
Het economisch belang van een goede infrastructuur is enorm. De 
Nederlandse bevolking is in de afgelopen decennia met miljoenen 
mensen toegenomen, maar de infrastructuur is hier niet op aangepast. 
Daarom is een enorme inhaalslag nodig. 
BVNL WIL: 
•Meer investeren in de uitbreiding van de capaciteit van het wegennet. 
Files worden aangepakt door de capaciteit van de wegen af te 
stemmen op de hoeveelheid auto’s.
•De motorrijtuigenbelasting verlagen maar wél heffen op alle auto’s, 
dus ook elektrische auto’s.
•De accijnzen op brandstoffen gaan omlaag, minimaal naar het EU- 
gemiddelde.
•Het verbod op verbrandingsmotoren wordt geschrapt.
•De voorgenomen kilometerheffing schrappen. Rekeningrijden wordt 
niet ingevoerd en er komen geen kastjes in auto’s om automobilisten 
te volgen.
•BPM wordt een vast percentage van de prijs van de auto.
•Meer investeren in hoogwaardig openbaar vervoer.
•BVNL wil zeven dagen per week gratis openbaar vervoer voor studenten en 65-plussers. Uiteindelijk willen wij gratis openbaar 
vervoer voor iedereen zodat Nederland weer in beweging komt en de economie in een hogere versnelling. De voordelen zijn evident. 
Iedereen kan zich gratis verplaatsen, de filedruk neemt af, de 
arbeidsmobiliteit neemt toe en de eenzaamheid onder ouderen neemt 
af.
•Meer aandacht voor internationale treinverbindingen. Doorbreken van 
het monopolie van kaartverkoop door nationale vervoerders. Meer aandacht voor ProRail als bottle-neck voor nieuwe infrastructuur.
•De A3 tussen Amsterdam en Rotterdam aanleggen.
•De maximumsnelheid verhogen naar 130 km/uur.
•Busverbindingen in de provincie behouden.
•A58 door Roosendaal wordt een tunnel.
•Schiphol is een economische pijler van de Nederlandse economie en 
mag groeien op een verantwoorde manier waarbij ingezet wordt op energiezuinige en stille vliegtuigen.
•De Lelylijn moet er zo snel mogelijk komen.•Vliegveld Lelystad gaat zo snel mogelijk open.
•We gaan investeren in andere vliegvelden zoals Rotterdam/The Hague 
airport, Eindhoven en Eelde om de druk op Schiphol te verlichten.
•Rijkswaterstaat wordt weer een vak ministerie, dat zelf expertise 
heeft om projecten te beoordelen en te begeleiden.
•Infrastructurele werken worden bij voorkeur op basis van publiek 
private samenwerkingen gebouwd en gefinancierd. 
•De snelweg bij Amelisweerd bij Utrecht moet meer rijbanen krijgen.  
•De snelweg A27 moet worden verbreed met extra rijstroken.  
•In de buurt van Bodegraven moet een verbinding (Bodegravenboog) 
komen tussen de autoweg N11 en de snelweg A12.  
•De snelweg A2 tussen Deil en Vught moet worden verbreed met extra rijstroken.  
•De Houtrikdijk tussen Enkhuizen en Lelystad gaan we verbreden met extra rijstroken.  
•De route N256/N59 tussen Goes en Hellegatsplein moet vierbaans worden, met een verdubbeling van de Zeelandbrug.  
•De doorstroming van de N35 tussen Zwolle en Wierden gaan we verbeteren.  Pagina  van 25 25 
Pagina 25 van 69
Wonen  
Bij een gezonde woningmarkt zijn vraag en aanbod in balans. Helaas 
heeft het beleid van de overheid de markt in de afgelopen 15 jaar 
volledig verstoord, met een enorme crisis op de woningmarkt als gevolg. 
De vraag naar woningen is geëxplodeerd door een netto migratiesaldo van meer dan 100.000 mensen gemiddeld per jaar. In 2022 kwamen er 
maar liefst 228.000 mensen bij in Nederland, die allemaal ergens moeten 
wonen.  
En door alle beperkende overheidsmaatregelen, zoals de 
bureaucratische stikstof-bouwstop, de CO2-paniek, duurzaamheidseisen, 
de exorbitante uitbreiding van de bouwvoorschriften in de afgelopen 25 jaar, verplichte warmtepompen, gasloos bouwen, en de 40/40/20- verplichting werden er in de afgelopen jaren te weinig woningen 
gebouwd waardoor het aanbod achterbleef op de vraag. Om ervoor te 
zorgen dat woningbouwprojecten doorgaan, mag de overheid financieel garant staan voor de woningen die nog niet verkocht zijn. Ondanks dat 
BVNL voor een kleinere overheid is, wil het er wél voor zorgen dat 
woningbouwprojecten, die nodig zijn om de wooncrisis op te lossen doorgaan. Daarom mag de overheid financieel garant staan voor de 
woningen die nog niet verkocht zijn. 
BVNL STELT DE VOLGENDE OPLOSSINGEN VOOR:  
•Stimuleer woningcorporaties om meer sociale woningen te bouwen en 
geef corporaties de mogelijkheid om, onder gunstige condities, 
woningen te verkopen aan huurders.
•Stimuleer het splitsen van grote woningen in kleinere woningen met 
bijvoorbeeld een minimum van 30 m2. Dit leidt onmiddellijk tot meer 
woningen, zonder dat hiervoor extra ruimte wordt gebruikt.
•Stimuleer de bouw van grondgebonden eengezinswoningen met een 
tuin in plaats van windmolens en zonne-akkers.
•Schaf de kostendelersnorm af, zodat mensen kunnen samenwonen 
zonder een deel van hun uitkering te verliezen.
•Verbeter, vereenvoudig en versnel het vergunningsproces voor 
bouwvergunningen.
•Pak scheefwoners aan. 7% van de huurders in sociale woningen 
woont scheef en houdt ten onrechte een gesubsidieerde woning 
bezet.
•Pak woonfraude aan. Niet alleen van verhuurders, maar ook woonfraude van huurders die hun sociale woning voor veel geld 
onderverhuren.•Pas bestemmingsplannen aan, zodat extra verdiepingen op bestaande 
gebouwen kunnen worden gebouwd en bouw überhaupt meer in de 
hoogte om kostbare ruimte te besparen.
•Los de stikstofdwaling op, stop met het onnodige stikstofbeleid en 
geef weer vergunningen af.
•Bouw bejaardentehuizen en hofjes voor ouderen.
•Vereenvoudig de WWFT, de Wet ter voorkoming van Witwassen en Financieren van Terrorisme. Deze wet leidt tot enorme blokkades bij 
het verkrijgen van financieringen, en er worden nauwelijks criminelen 
door gepakt.
•Voer een asielstop in. De Nederlandse bevolking krimpt, dus zonder 
immigratie zou er een overschot zijn aan woningen en zouden de huur- 
en koopprijzen kelderen.
•Sta woningdelen en studentenhuizen weer toe en de druk op de woningmarkt zal, in elk geval in steden met veel jongeren, enorm 
afnemen.
•Maak het transformeren van bedrijfsruimtes naar woningen 
makkelijker.
•Zorg voor een betrouwbare overheid. Verhuurders, eigenaren, ontwikkelaars, beleggers, bouwers, banken en ondernemers kunnen 
niet investeren als de overheid onbetrouwbaar is.
•Het plan om de middenhuur te reguleren wordt geschrapt.
•Tijdelijke huurcontracten van maximaal 2 jaar worden weer 
toegestaan.
•De overdrachtsbelasting wordt verlaagd naar het oude tarief van 2% 
voor iedereen.
•Minder regels en minder bureaucratie.
•Huurtoeslag (huursubsidie) alleen beschikbaar voor Nederlanders, 
niet voor expats en buitenlandse studenten.
•Permanente bewoning van vakantiewoningen wordt toegestaan.
•Geen voorrang meer voor een sociale woning voor statushouders.
•Om woningen vrij te maken voor gezinnen, mogen ouderen die in 
een te groot huis wonen financieel worden geholpen om kleiner te 
wonen. Denk hierbij ook aan inzet van een seniorenmakelaar.  
•Bij inspraakprocedures over nieuwe woningen, moet de stem van 
woningzoekenden even zwaar wegen als de stem van omwonenden.  
•Huiseigenaren mogen bij aankoop van een huis nooit worden verplicht om extra maatregelen voor verduurzaming te nemen.  
•Om de woningnood het hoofd te bieden zijn we voor grootschalige woningbouw in de Rijnenburgpolder nabij Utrecht.  
•Om ervoor te zorgen dat woningcorporaties meer betaalbare woningen gaan bouwen, hoeven zij minder belasting te betalen.  Pagina  van 28 28 
Pagina 28 van 69
Klimaat, Energie en 
Duurzaamheid  
BVNL is voor duurzaamheid en zorgen voor een goed milieu, mits dat op 
een verstandige manier wordt ingestoken. Wij zijn tegen windmolens op 
land, of het opofferen van bouwgrond of landbouwgrond ten behoeve van 
zonne-akkers. Maar minder energie verbruiken door woningen goed te 
isoleren kan aangemoedigd worden. Zonnepanelen op woningen en 
kantoren plaatsen is prima. Duurzaamheid mag nooit een obsessie 
worden. Technisch en financieel rendement is leidend. 
DAAROM WILLEN WIJ: 
•Zo snel mogelijk energiesoeverein worden en betaalbare energie 
produceren voor de inwoners van Nederland. Dit kan door kerncentrales te bouwen en het gasveld in Groningen veilig en verantwoord open te houden.
•De Europese Green Deal en het Klimaatakkoord zeggen we op. 
Nederland zet in op innovatie en technisch verstandige oplossingen 
die bijdragen aan een goed milieu.
•Het gasveld in Groningen kan veilig open gehouden worden door te produceren op een laag productieniveau van bijvoorbeeld 12 miljard 
m3 per jaar in combinatie met waterinjectie of stikstofinjectie zodat de druk in het veld op peil blijft en het risico op seismische activiteit 
wordt geminimaliseerd.
•De zoutwinning in Groningen moet zeer zorgvuldig worden bekeken. 
De bevolking maakt zich grote zorgen en het mag niet zo zijn dat er 
weer huizen gaan verzakken. Eventuele schade bij gas-, zout-, water-, 
en schaliegaswinning moet adequaat, ruimhartig en snel worden 
vergoed uit de opbrengst van de winning.
•Versneld inzetten op geothermie.
•We gaan onderzoek doen naar de haalbaarheid van winning van 
schaliegas in Nederland.
•Kolencentrales openhouden totdat goede stabiele alternatieven 
voorhanden zijn.
•Geen nieuwe windmolens op land of op zee.•Onderzoek naar SMR (Small-Modular-Reactor) energiecentrales op 
basis van bestaande en Thorium technologie wordt actief 
gestimuleerd.
•Parallel aan de bestaande energiesystemen overschakelen op waterstof. Hiervoor moet wel eerst de productie, het transport en de 
afname geregeld worden. Waterstof kan prima bestaan naast andere 
energievormen, zoals aardgas. Er wordt alleen subsidie aan waterstofprojecten gegeven die aantonen dat op termijn de 
energiebalans met betrekking tot productie en verbruik efficiënt is.
•De overheid verduurzaamt eerst op een realistische manier haar eigen 
gebouwen, voordat gewone hardwerkende Nederlanders worden lastiggevallen.
•Gemeentelijke monumenten mogen zonder vergunning duurzame 
maatregelen nemen, zoals het plaatsen van zonnepanelen en dubbel 
glas.
•Er worden geen zonnepanelen geplaatst op onbebouwde grond of op 
water. Zonnepanelen op daken wordt aangemoedigd en 
vergunningsvrij gemaakt.
•Nieuwe huizen moeten worden gebouwd met het meest zuinige 
energielabel A++++  waarbij ook verwarmen op aardgas als duurzaam 
wordt bestempeld en alleen echt duurzame maatregelen zoals goede 
isolatie meetellen. BVNL gaat inzetten op een hogere isolatiegraad.
•Hybride systemen worden niet verplicht in 2026 en gasgestookte CV- 
ketels blijven toegestaan. Warmtepompen worden niet verplicht.
•CCS (Carbon Capture and Storage) wordt verboden. Deze techniek 
levert niets op en kost wel heel erg veel energie.
•De salderingsregeling voor zonnepanelen op daken blijft intact.
•Subsidies worden zoveel mogelijk gestopt.
•Datacenters gebruiken veel te veel koelwater en daarom moeten 
nieuwe datacenters drinkwaterneutraal zijn.
•We gaan zorgen dat er zowel binnenstedelijk als op het platteland meer bomen worden geplant. Meer bomen is goed voor ons milieu.
•We gaan door met ontwikkeling van en productie uit gasvelden in 
de Noordzee. 
•Zolang we in Nederland nog aardgas kunnen gebruiken, zijn gasboringen, zeker gezien de huidige energiecrisis, in de Noordzee 
toegestaan, ook gaswinning in het Waddengebied bij Ternaard.  Pagina  van 31 31 
Pagina 31 van 69
Landbouw, visserij en natuur  
Geen boeren, geen eten. Nederland heeft de meest duurzame, meest 
efficiënte en meest diervriendelijke boeren van de wereld en we zijn de 
een na grootste agri-exporteur ter wereld, na de VS. Daarom moeten wij 
onze boeren koesteren en trots zijn op deze prachtige sector. Dit geldt 
uiteraard ook voor de Nederlandse vissers. Deze sector ligt al jaren 
onder vuur en dreigt geheel te verdwijnen. 
Natuurbeleid en wetgeving zijn door bureaucraten hét probleem van 
Nederland geworden. Gebaseerd op ideologieën, foute aannames en het 
ontbreken van wetenschappelijke feiten. Waarna door de overheid een 
wet is opgesteld met daarin onhaalbare Kritische Depositie Waardes (als 
alle leven uit Nederland vertrokken is, voldoet 75% van de Nederlandse 
Natura 2000 gebieden nog niet aan de normen) en een verplicht Aerius- 
model waarmee de neerslag van stikstof moet worden gemodelleerd, niet gemeten, hetgeen bewezen ongeschikt is voor die taak. Het Aerius- 
model kent een afwijking van meer dan 100% terwijl het de neerslag van 
een individueel bedrijf niet kan berekenen. Door het benoemen van 162 
Natura 2000 gebieden hebben we het onszelf onnodig moeilijk gemaakt. 
De voorgespiegelde staat van de natuur in Nederland is een stuk beter 
dan door sommige experts wordt gesteld. Maar liefst 90% van het natuuroppervlak in Nederland is in uitstekende staat. Bovendien is het 
voor BVNL geen probleem wanneer zandverstuivingen transformeren tot 
bos, als gevolg van depositie van stikstofoxiden of ammoniak. DAAROM WIL BVNL: 
•Het stikstofbeleid gaat per direct de prullenbak in, zodat boeren weer 
rustig kunnen boeren en vissers weer gewoon kunnen vissen.
•Er worden geen boeren meer uitgekocht. Ook niet zogenaamd 
vrijwillig door de overheid. Er is geen enkele reden om met 
belastinggeld landbouwgrond te kopen om vervolgens terug te geven 
aan de natuur.
•Het stikstoffonds van € 25 miljard wordt ontmanteld.
•Het klimaatfonds van € 35 miljard wordt ontmanteld.
•Nederland doet niet meer mee aan de Green Deal. De Green Deal is 
een gevaarlijke ideologie die slechts leidt tot voedseltekorten, 
armoede, afhankelijkheid en werkeloosheid. De Green Deal zal 
daarnaast een aanslag plegen op de mondiale natuur door de verplaatsing van voedselproductie naar regio’s die niet in de schaduw 
kunnen staan van de Nederlandse voedselproductie en verwerking.
•Het Aeriusmodel mag niet meer worden gebruikt en er wordt slechts 
gewerkt met gemeten waarden.
•De Kritische Depositie Waarde (KDW) gaat uit de wet. KDW’s zijn slechts indicatoren, terwijl er geen wetenschappelijke basis voor is.
•Ten aanzien van verbetering van het verdienmodel van boeren wil 
BVNL dat het Keurmerk FarmerFriendly wordt ingevoerd.
•Pulsvissen wordt weer toegestaan.
•PAS-melders worden allemaal per direct gelegaliseerd, zoals de 
rechter heeft bevolen.
•Kalenderlandbouw is niet mogelijk en dient afgeschaft te worden. 
Agrarische ondernemers dienen zelf naar eigen inzicht te bepalen 
wanneer er bemest, gezaaid, gepoot en geoogst wordt.
•Gewasbeschermingsmiddelen (GBM), die goedgekeurd zijn, blijven voorlopig goedgekeurd. Naast mechanische onkruidbestrijding zijn 
gewasbeschermingsmiddelen noodzakelijk om hoge opbrengsten te 
realiseren.
•De overheid faciliteert de mogelijkheden voor beregening.
•De landbouwvrijstelling blijft bestaan. Boeren kopen grond met geld 
waar ze al belasting over betaald hebben. BVNL is tegen dubbel belasten.
•Er komt meer ruimte voor het uitrijden van dierlijke mest. Op dit 
moment worden agrarische ondernemers gedwongen hun gewassen 
te summier te bemesten of uit te wijken naar kunstmest. De 
potentiële productiecapaciteit wordt op deze wijze niet benut en dat 
zorgt voor een kostprijsverhogend effect. Mest is leven en in de agrarische sector cruciaal voor de kringloop.•De huidige mestnormen voor dieren kloppen niet en zijn te hoog. Deze 
dienen naar beneden bijgesteld te worden.
•Er moeten meer bomen komen. Bij stedelijke ontwikkeling wordt 
hiermee rekening gehouden en als heidegebieden of zandvlaktes op 
natuurlijke wijze transformeren naar bos is dat prima.
•Er moet meer groen in steden komen. Steden zijn te warm in de zomer 
terwijl groen een bewezen afkoelend effect heeft. Groene lanen zijn 
goed voor de biodiversiteit, leefomgeving en leefbaarheid. Zo wordt 
het beter leefbaar voor stedelingen en dorpelingen.
•Voor zover nodig zullen we de EU melden dat we voortaan weer onze 
eigen koers varen op het gebied van landbouw en visserij.
•Voedselsoevereiniteit moet een speerpunt zijn voor Nederland.
•Handelsakkoorden moeten fair zijn qua standaarden: “wat hier niet geproduceerd mag worden, mag hier ook niet worden geconsumeerd”. 
Dus geen oneerlijke import meer.
•De EU-Natuurherstelwet kan de prullenbak in. Deze wetgeving zal Nederland onleefbaar maken en zorgt ervoor dat nog geen bosje 
madeliefjes geplukt kan worden of hond uitgelaten mag worden in de 
berm.
•De wolf is een bedreiging voor mens en dier en mag worden 
afgeschoten, indien dat noodzakelijk is.
•De ganzen- en predatorenproblematiek moet grondig worden 
aangepakt. Exoten moeten we bejagen en andere soorten beheren en 
bejagen totdat hun aantallen per soort, de ecologische draagbaarheid 
van de natuurgebieden waar ze voorkomen, niet overstijgen.
•Terrein Beherende Organisaties (TBO’s) moeten meer worden 
gecontroleerd op het behalen van beheerplannen en beboet worden 
wanneer zij beheerdoelen niet halen. Schuld afschuiven op naburige 
boeren/grondgebruikers is onacceptabel. 
•Het volbouwen van visgronden in zee met windmolens is 
onaanvaardbaar en waar dit gedaan is, dient dit te worden 
teruggedraaid.  
•In Zeeland wordt geen landbouwgrond meer ontpolderd.  
•Visserij gaan we erkennen als bestaand gebruiker in Natura2000 
gebieden en de daar bijbehorende langjarige vergunningen. 
Bodemberoering verbod komt er niet er is nl. geen bewijs voor; 
sterker nog er wordt al decennia gevist zonder overbevissing of natuurschade.  
•Het aantal vergunningen in de visserij wordt niet verder teruggebracht.  •Visserijrechten van eerdere saneringsrondes gaan terug naar de 
oorspronkelijke eigenaar en gelijktijdig willen we het terugdraaien 
van de beperking dat deze bedrijven niet meer mogen ondernemen 
met de saneringsopbrengsten.  
•Natuurcompensatieplicht als gevolg van de aanleg 2e Maasvlakte wordt niet afgewenteld op de kustvisserij. Alle reeds eerder 
gesloten gebieden worden weer vrijgegeven aan de wadden- en 
kustvisserij.  
•Wij willen openstelling van de Scholbox en erkenning dat sluiting niet geleid heeft tot het beoogde resultaat. De discard-ban vervalt 
en in plaats daarvan willen we voorzieningen voor het zoveel 
mogelijk levend overboord zetten;  
•Wij willen het terugdraaien van alle vangstbeperkingen en herstel van de ingetrokken vergunningen naar het niveau van het jaar 2000.  Pagina  van 36 36 
Pagina 35 van 69
Onderwijs, Cultuur en Sport  
Goed onderwijs is van levensbelang. Dit is het fundament waarop later 
verder wordt gebouwd en het is cruciaal om dit goed te organiseren. Het 
onderwijs moet weer terug naar de basis. Meer aandacht voor basisvaardigheden als rekenen, lezen en schrijven, meer aandacht voor vakken als aardrijkskunde, geschiedenis, en biologie en minder tijd voor 
ideologisch gedreven curriculum. BVNL is voor het afbouwen van 
subsidies. Cultuur in de regio en landelijke culturele instellingen moeten lokaal gefinancierd worden door de mensen en bedrijven zelf en hier is 
geen rol weggelegd voor de overheid, behoudens enkele grote landelijke 
culturele instellingen, zoals het Koninklijk Concertgebouworkest, het Mauritshuis, het Nederlands Danstheater, en het Van Gogh Museum, die 
anders voor altijd zouden verdwijnen. 
BVNL WIL DAAROM:  
•Een eenmalige extra salarisverhoging van 10% voor alle onderwijzers 
en docenten op basisscholen en middelbare scholen, die zich in de 
lagere loonschalen bevinden.
•Kleinere klassen en meer onderwijsondersteuning.
•Minder buitenlandse studenten waardoor Nederlandse studenten 
meer kans krijgen op een opleidingsplek of een studentenkamer.
•Geen opgedrongen seksuele vorming van jonge kinderen op lagere 
scholen.
•De opvoeding van kinderen ligt primair bij de ouders, niet bij de school 
of de overheid.
•Het curriculum richt zich grotendeels op belangrijke 
basisvaardigheden zoals rekenen, schrijven en lezen en de kwaliteit 
hiervan wordt verbeterd.
•Het plezier in lezen moet gestimuleerd worden, bijvoorbeeld door het 
organiseren van voorleessessies in het basisonderwijs.
•We doen niet aan onderwijsnivellering door het niveau steeds verder 
naar beneden bij te stellen. Middelmatigheid mag niet de norm zijn.
•Minder bureaucratie en minder macht bij de onderwijskoepels.
•Scholen moeten goed bereikbaar zijn en het moet verkeerstechnisch 
verantwoord zijn om kinderen af te zetten, met alle soorten van 
vervoer.
•Er wordt niet getornd aan de vrijwillige ouderbijdrage en bijles door 
private instellingen wordt niet ontmoedigd.•Scholen worden gestimuleerd om fysiek les te geven, ook als er een 
virus rondwaart. Jongeren hebben nauwelijks last gehad van het 
coronavirus, maar ze hebben enorm geleden onder de maatregelen. Er 
moet worden voorkomen dat deze fouten nogmaals worden gemaakt. 
Digitaal onderwijs op afstand is altijd een laatste redmiddel.
•Woke-indoctrinatie in het onderwijs moet stoppen en het onderwijs 
moet weer neutraal worden. Woke-isme en ideologische indoctrinatie 
moet verdwijnen uit het hoger onderwijs, waar waarheidsvinding, kritisch nadenken, discussie en vrijheid van meningsuiting hoog in het 
vaandel moeten staan.
•Naast basisvaardigheden en vakken als natuurkunde, wiskunde, 
scheikunde, aardrijkskunde (topografie), geschiedenis en biologie, 
moeten andere belangrijke vaardigheden op het programma komen 
zoals kritisch denken, digitale vaardigheden, gebruik van Artificial 
Intelligence, basis financieel inzicht (leren omgaan met geld), 
kookles, conflictbeheersing, en onderhandelingsvaardigheden.
•Het Passend Onderwijs en de decentralisatie naar de gemeenten 
wordt teruggedraaid.
•Muziekonderwijs en sport moeten meer gestimuleerd worden op 
scholen, omdat dit bijdraagt aan de leerprestaties van kinderen.
•Topsport moet worden gefaciliteerd.
•De subsidie aan de NPO wordt verminderd en het programma wordt 
neutraal gemaakt.
•Gezien het tekort aan technische vakmensen, krijgen MBO-ers die een technische vakopleiding volgen een bonus als zij hun opleiding 
hebben afgerond.  Pagina  van 38 38 
Pagina 38 van 69
Zorg  
Goede zorg is belangrijk. Kwaliteit en betaalbaarheid moeten scherp in 
de gaten worden gehouden. Zowel de grote zorginstellingen als de kleine 
particuliere zorg-organisaties hebben een belangrijke functie. Met name in de coronacrisis hebben we gezien wat er gebeurt als de zorg wordt verwaarloosd. Andere landen zoals Duitsland en België hebben hun zorg 
significant beter en efficiënter georganiseerd en daar zouden we van 
kunnen leren. 
DAAROM WIL BVNL HET VOLGENDE:  
•Geen coronamaatregelen in de WPG (Wet Publieke gezondheid).
•Geen internationaal gezondheidsbeleid met mandaat voor 
ondemocratische organisaties zoals de WHO en verplichtingen voor 
lidstaten en nationale overheden.
•Aandacht voor en inzet op preventieve gezondheidszorg en leefstijl, in 
plaats van op behandeling en medicatie.
•Er vindt geen enkele vorm van vaccinatiedwang of drang plaats, 
iedereen beslist zelf over het eigen lichaam.
•Structurele opschaling van de zorgcapaciteit.
•We gaan investeren in de veiligheid van zorgmedewerkers.
•Iedereen betaalt een eigen bijdrage, per behandeling, die niet 
inkomensafhankelijk is.
•Wachtlijsten in de zorg worden verminderd doordat bureaucratie en 
regeldruk wordt aangepakt.
•Jeugdzorg wordt grondig gereorganiseerd zodat alle perverse prikkels 
en verkeerde incentives uit het systeem verdwijnen. Jeugdzorg moet 
gericht zijn op het in stand houden van het gezin en niet, zoals op dit moment, op het uithuisplaatsen van kinderen. De decentralisatie 
wordt teruggedraaid. Hoogcomplexe zorg voor kinderen en gezinnen 
gaat terug naar het Rijk.
•Alle zorgmedewerkers, die zich in de lagere loonschalen bevinden, 
krijgen een eenmalige extra loonsverhoging van 10%
•Er wordt niet verder bezuinigd op de zorg.
•Ouderen worden met respect behandeld door ze goede en liefdevolle 
zorg te geven. Onze ouderen hebben ons land opgebouwd en verdienen het om de beste zorg te krijgen die wij ze kunnen geven.•Er komt een seniorenombudsman die de belangen van senioren gaat 
beschermen.
•Terugkeer van de verzorgingshuizen voor senioren, bejaardentehuizen 
en vrije woonvormen voor senioren.
•Het aanbod aan verschillende zorgverzekeringen (polissen) moet 
worden teruggebracht. Ook willen we voorwaarden stellen aan 
winstuitkeringen die risico’s vormen voor de kwaliteit, 
beschikbaarheid of toegankelijkheid van zorg.  
•Om de zorg betaalbaarder te maken, moeten zorgaanbieders meer samenwerken, ook als dat de keuze voor patiënten beperkt.  
•Om patiënten zo goed mogelijk te helpen mogen zorgverleners daarbij gegevens met elkaar delen.  
•De anticonceptiepil wordt volledig vergoed voor alle leeftijden. Terugkeer van de pil in het basispakket moet tot minder 
ongewenste zwangerschappen en dus minder abortussen leiden.  
•Behandelingen door een tandarts moeten ook voor volwassenen 
worden vergoed uit het basispakket.  
•Behandelingen waarvoor geen duidelijk bewijs is dat ze werken, moeten uit het basispakket, maar voor dure medicijnen die mensen 
langer laten leven moet juist wél ruimte zijn.  
•De overheid moet mensen die langdurig mantelzorg bieden een 
financiële vergoeding geven.  We investeren fors in preventie en 
respijtzorg om overbelasting van de mantelzorger te voorkomen. We 
ontwikkelen een visie op mantelzorgen en werken en sporen 
gemeenten aan om het mantelzorgcompliment goed en alleen aan mantelzorgers te besteden.  
•De digitalisering van de zorg moet stoppen. Afspraken bij de dokter moeten gewoon fysiek plaats kunnen blijven vinden.  
•Er moeten landelijke richtlijnen komen zodat de zorg en ondersteuning die gemeenten via de WMO leveren overal hetzelfde 
is.  
•We stoppen met het afschalen van complexe zorg, het opdoeken 
van kinderhartcentra in Groningen en Leiden draaien we terug.  
•De overheid moet huisartsen financieel belonen als zij gaan werken op plekken waar te weinig huisartsen zijn.  
•Goede zorg moet leidend zijn, niet de competitie tussen zorgaanbieders die de kwaliteit van de zorg niet verbetert.  Pagina  van 41 43 
Pagina 41 van 69
Defensie  
De krijgsmacht is uitermate belangrijk voor de veiligheid van Nederland 
en moet daarom volledig soeverein zijn, met voldoende personeel en 
materieel.  
DAAROM WIL BVNL: 
•Nederland mengt zich niet in oorlogen waar wij niets mee te maken 
hebben en we streven altijd naar diplomatieke onderhandelingen.
•Per direct voldoen aan de 2% BNP norm die de NAVO  stelt.
•Per direct het commando over onze krijgsmacht weghalen bij het 
Duitse leger.
•Alle militairen, die zich in de lagere loonschalen bevinden, een 
eenmalige extra loonsverhoging geven van 10%.
•Het pensioengat voor militairen ten gevolge van de verhoging van de 
AOW-leeftijd wordt op een fatsoenlijke manier opgelost.
•Er worden geen wapens meer weggegeven aan andere landen als onze eigen veiligheid niet gegarandeerd kan worden door onze eigen 
krijgsmacht.
•We stimuleren onze eigen Nederlandse defensie-industrie.Pagina  van 43 43
Pagina 43 van 69
Justitie en Veiligheid  
Veiligheid is een groot goed en een randvoorwaarde voor ons gevoel van 
welzijn. Miljoenen Nederlanders ervaren echter overlast, voelen zich 
onveilig of worden het slachtoffer van criminaliteit. De belangen van 
criminelen moeten niet zwaarder wegen dan die van de slachtoffers en onze samenleving. De rechtsstaat wordt in stand gehouden door een 
goed functionerend justitieel apparaat. 
DAAROM WIL BVNL: 
•Zware criminaliteit harder aanpakken.
•Hoge minimumstraffen voor gewelds- en zedenmisdrijven en 
intensieve monitoring van zedendelinquenten.
•De hosting van kinderporno op Nederlandse servers keihard aanpakken en zorgen dat ons land niet langer een spil is in het 
wereldwijde kinderpornonetwerk.
•Alle politieagenten, die zich in de lagere loonschalen bevinden, een 
eenmalige extra loonsverhoging geven van 10%.
•Invoering van een systeem van cumulatieve straffen. Hierbij tellen 
eerdere overtredingen proportioneel en cumulatief mee in de 
strafmaat.
•Politieke processen voorkomen.
•Meer politie op straat. Wijkagenten die de buurt goed kennen, hebben 
hun nut bewezen. Extra Buitengewone Opsporingsambtenaren (BOA’s) 
vergroten de zichtbaarheid, handhaving en bestrijding van de kleine 
criminaliteit.
•De politie grijpt altijd in als mensen de regels overtreden en overlast 
veroorzaken. Raddraaiers worden opgespoord en aangepakt. Wanneer 
de politie ingrijpt, kan zij rekenen op onze steun en die van het lokaal 
gezag.
•Het falende TBS-beleid gaat op de schop om het recidiverisico 
drastisch te verlagen.
•Hangjongeren en hun ouders worden verantwoordelijk gesteld voor 
hun gedrag.
•Schade en de kosten van handhaving worden verhaald op diegenen 
die dit veroorzaken.
•Illegaal vuurwerk wordt keihard aangepakt, maar er komt geen 
vuurwerkverbod voor normaal siervuurwerk op Oudejaarsavond.•Cameratoezicht is geoorloofd waar dit de veiligheid van burgers 
bevordert. Vanzelfsprekend wordt bij de weging het belang van ieders 
privacy betrokken.
•Wapenbezit bij criminelen, waaronder het toegenomen messenbezit 
onder jongeren wordt keihard aangepakt.
•Georganiseerde misdaad kan rekenen op snoeihard beleid, een grote 
pakkans en hoge minimumstraffen.
•Geweld en agressie tegen hulpverleners wordt strenger bestraft.
•We gaan werk maken van het bestrijden van cybercrime.  
•De politie is neutraal in haar uitingen, daarom kunnen agenten bijvoorbeeld geen hoofddoek dragen.  
•Agenten dragen tijdens hun werk altijd een bodycam.  Pagina  van 46 46 
Pagina 46 van 69
Immigratie en integratie  
Opvang van vluchtelingen zou altijd plaats moeten vinden in de eigen 
regio. Maar door achtereenvolgende kabinetten die grote 
migratiestromen hebben toegestaan, zijn er grote groepen migranten die 
voorzien moeten worden van een woning, zorg en onderwijs en die vaak de Nederlandse taal nog niet machtig zijn. Deze migranten maken 
gebruik en soms misbruik van allerlei ruimhartige sociale voorzieningen 
en dat moet een halt worden toegeroepen. Zonder immigratie zou de Nederlandse bevolking krimpen, maar door de ongebreidelde immigratie 
loopt de bevolkingsgroei uit de hand. Dit heeft vergaande gevolgen voor 
de leefbaarheid in Nederland. 
Integratie van nieuwkomers moet voorop staan. Onze vrije normen en 
waarden moeten koste wat kost behouden blijven. Een sterke, 
harmonieuze samenleving heeft immers gedeelde waarden als basis. 
BVNL WIL DAAROM HET VOLGENDE:  
Immigratie  
•Per direct een asielstop invoeren.
•We zeggen het vluchtelingenverdrag uit 1951 op. Dit was immers voor 
een andere soort vluchteling en andere aantallen bedoeld.
•De Dublin-afspraken worden in ere hersteld, waardoor vluchtelingen in 
het eerste land van aankomst asiel moeten aanvragen. Iedereen die 
Nederland binnenkomt via Duitsland of België kan dus geen asiel aanvragen.
•Illegaliteit moet strafbaar gemaakt worden én illegalen moeten actief 
worden uitgezet in plaats van aangemoedigd om opnieuw een asielaanvraag in te dienen.
•Regelgeving gaat op de schop, waarbij procedures worden versneld, 
mogelijkheden om in beroep te gaan worden geschrapt en dwangsommen worden afgeschaft.
•Migranten uit veilige landen (veiligelanders) worden per direct 
uitgezet.
•Binnen de huidige internationale wetgeving zijn ook tal van 
immigratiebeperkende maatregelen mogelijk, zoals asielopvang in 
partnerlanden zoals Rwanda zodat eventuele vluchtelingen die asiel 
aanvragen in Rwanda de procedure kunnen afwachten.•Eventuele immigranten krijgen een tijdelijke verblijfsvergunning van 1 
jaar, daarna niet automatisch een permanente.
•Eventuele opvang is sober. Dit bespaart geld en heeft een 
afschrikkende werking voor gelukszoekers/economische migranten.
•We intensiveren grenstoezicht en werken samen met omliggende 
landen zoals Duitsland, België en Luxemburg om gezamenlijk de 
grenzen te bewaken.
•We zetten actief in op remigratie door terugkeer financieel te 
stimuleren.
•Voor afgewezen asielzoekers of illegale migranten is in Nederland 
geen plaats. Gemeenten of andere instanties die illegalen 
ondersteunen zullen worden beboet. De Landelijke Vreemdelingenvoorzieningen (voormalig ‘bed, bad, brood’) heffen we 
op.
•Mensensmokkelaars en NGO’s die illegale migratie faciliteren worden 
streng gestraft.
•Tegen landen die niet meewerken aan terugkeer van illegalen wordt 
keihard opgetreden. Gedacht kan worden aan het opzeggen van de diplomatieke betrekkingen en het stoppen van betalingsverkeer. Uitkeringen naar landen die niet meewerken aan terugkeer van hun 
inwoners worden stopgezet.
•Het COA wordt ontbonden omdat deze organisatie niet meer nodig is.
•We zijn tegen de spreidingswet die gemeenten dwingt asielzoekers op 
te vangen. 
•Arbeidsmigratie moet aan banden worden gelegd. De druk die het 
legt op de Nederlandse samenleving is te groot aan het worden.  Integratie  
•De Nederlandse identiteit, cultuur, burgerschap en daarbij horende 
kernwaarden moeten worden doorgegeven in het onderwijs.
•Het aanvragen van een Nederlands paspoort kan pas na 10 jaar, in 
plaats van na 5 jaar.
•Immigranten die al in Nederland zijn passen zich aan. Dat betekent 
dat ze de Nederlandse taal leren en bijdragen aan de samenleving. 
Iedereen die kan werken, werkt. De Nederlandse taal leren is een vereiste voor een woning of een uitkering.
•Versoberde uitkering bij werkloosheid voor immigranten tijdens de 
eerste 5 jaar in Nederland.
•Immigranten die binnen 5 jaar na toekenning van hun 
verblijfsvergunning veroordeeld worden voor een misdrijf, verliezen 
hun verblijfsvergunning.
•Imams die haat zaaien worden uitgezet.
•Verbod op buitenlandse financiering van moskeeën en islamscholen.Pagina  van 50 54 
Pagina 49 van 69
Corona  
De coronatijd was een zwarte bladzijde in de Nederlandse geschiedenis, 
waarin de overheid haar boekje enorm te buiten is gegaan. Er werd 
misbruik gemaakt van macht, en de maatregelen waren niet rechtmatig, 
niet proportioneel en hadden geen wetenschappelijke basis. 
Grondrechten werden op grote schaal geschonden. We moeten er alles 
aan doen om herhaling te voorkomen. 
DAAROM WIL BVNL: 
•Onafhankelijk onderzoek naar de coronaperiode en het handelen van de overheid. Zij die de wet hebben overtreden leggen verantwoording 
af aan de rechter.
•Alle coronamaatregelen worden uit de Wet publieke gezondheid 
gehaald.
•Er wordt volledige openheid van zaken gegeven met betrekking tot alle zaken die geheim zijn verklaard in het belang van de staat. De 
OMT-opnames, Sywert-gate, de 5,1 miljard aan verdwenen bonnetjes, de gang van zaken rondom Stichting Open Nederland, de geheime 
contracten met farmaceutische bedrijven, etc. Alles moet boven tafel 
komen.Pagina 50 
Pagina 51 van 69
Een kleine dienstbare 
overheid  
De overheid is er voor de Nederlanders, en niet andersom. Ambtenaren 
moeten zich klantgericht opstellen en naar mogelijkheden en 
oplossingen zoeken in plaats van redenen om nee te zeggen. 
BVNL WIL DAAROM HET VOLGENDE:  
•Zinloze, overbodige regels of regels die niet worden gehandhaafd 
moeten worden geschrapt.
•Een transparante overheid vinden wij belangrijk. Openheid en transparantie van bestuur is van groot algemeen belang. Burgers 
hebben recht op informatie over het bestuurlijk handelen. Dat recht is 
wettelijk verankerd. Met het opleggen van geheimhouding op stukken 
dient daarom uiterst terughoudend te worden omgegaan.
•WOO-verzoeken moeten voortvarend behandeld worden, waarbij de 
wet als uitgangspunt geldt. Dus ja, tenzij. Zowel de verzoeken als de 
antwoorden worden voortaan online gezet.
•Het overheidsapparaat wordt gesaneerd en 20% van de ambtenaren 
moet zo spoedig mogelijk afvloeien.
•Voor inbesteden (overheden die taken weer zelf uitvoeren) gelden dezelfde toetsingscriteria als voor uitbesteden. Alleen inbesteden als 
het aantoonbaar beter of goedkoper is.Pagina  van 54 54
Pagina 53 van 69
ICT, Digitalisering,  
Social Media  
en Artificial Intelligence  
De overheid heeft een slechte reputatie als het gaat om interne ICT- 
projecten. De ICT bij de Belastingdienst is een chaos en ook bij andere 
overheidsinstellingen, zoals het UWV, gaat het niet goed. Daarnaast 
heeft de overheid in de afgelopen jaren laten zien dat de toegenomen digitalisering ook meer staatscontrole oplevert. Zo richtte de overheid de 
Denktank Desinformatie op om mensen met afwijkende meningen over de coronacrisis te “sensibiliseren”. Tevens werd er actief werk van gemaakt om andersdenkenden op sociale media te cancelen. Het ging 
zelfs zo ver dat er een onwettige organisatie binnen de krijgsmacht werd 
opgetuigd, het LIMC, die burgers met een kritische mening ten aanzien van het overheidsbeleid actief ging volgen. 
De digitale wereld evolueert snel en de overheid speelt hierin een cruciale rol. We geloven dat de overheid de verantwoordelijkheid heeft 
om haar digitale dienstverlening op orde te hebben zodat ze optimaal 
kan bijdragen aan het welzijn van de burgers. Ook moet de overheid haar 
ICT-projecten efficiënt en effectief uitvoeren om belastinggeld optimaal 
te besteden. 
Digitale inclusie  
We willen ervoor zorgen dat elke burger de kans krijgt om volledig deel 
te nemen aan de digitale samenleving. Dit betekent dat we actief 
programma's en initiatieven zullen bevorderen om digitale vaardigheden 
te ontwikkelen en toegang tot technologie te vergroten. We zullen investeren in educatieve programma's voor jongeren, training voor 
werkenden en ondersteuning bieden aan ouderen om de digitale kloof te 
overbruggen.  Grondrechten  
Een bloeiende digitale samenleving is niet alleen afhankelijk van 
technologische vooruitgang, maar ook van de bescherming van 
fundamentele rechten. Wij hechten grote waarde aan privacy voor de 
burger, ook ten opzichte van de overheid. 
Vrijheid van meningsuiting 
We geloven dat iedereen het recht heeft om vrijelijk zijn of haar mening 
te uiten, zowel offline als online. We streven naar een open en inclusieve 
digitale ruimte waarin diverse perspectieven worden gehoord en gerespecteerd. We zetten ons in voor wetgeving en beleid om de vrijheid 
van meningsuiting op internet, met name op social media, te 
waarborgen.  
Privacy  
Privacy is een fundamenteel recht dat we koesteren en beschermen. 
BVNL erkent het belang van privacy in het digitale tijdperk en zal doen 
wat nodig is om de privacy van burgers te waarborgen. Wij willen 
strengere controles op het verzamelen en gebruiken van persoonsgegevens, en ervoor zorgen dat digitale systemen veilig en 
betrouwbaar zijn. Dit alles moet worden ondersteund door transparantie 
en verantwoordingsmechanismen, zodat burgers erop kunnen 
vertrouwen dat hun gegevens veilig zijn. 
Encryptie  
Daarnaast begrijpen we dat privacy en veiligheid hand in hand gaan. BVNL is vastberaden om het behoud van encryptie te waarborgen, omdat 
dit essentieel is voor de bescherming van persoonlijke gegevens en het communicatiegeheim. We zullen ons verzetten tegen pogingen om encryptie te verzwakken of te verbieden, en in plaats daarvan investeren 
in veilige technologieën die privacy en online veiligheid bevorderen. Kunstmatige intelligentie  
BVNL zet zich in voor de stimulering van onderzoek en innovatie op het 
gebied van kunstmatige intelligentie en andere digitale technologieën 
zoals quantumtechnologie. We willen een innovatievriendelijk klimaat 
creëren waarin bedrijven, startups en academici kunnen gedijen. Door investeringen in onderzoek en ontwikkeling te vergroten en 
samenwerking tussen publieke en private partijen te bevorderen, zullen 
we onze positie als voorloper op het gebied van technologie versterken. 
BVNL wil bovendien dat het inkoopproces van de overheid minder behoudend is. 
Cybersecurity  
Cybersecurity verwijst naar maatregelen die worden genomen om 
computersystemen, netwerken en gegevens te beschermen tegen 
ongeautoriseerde toegang, schade of diefstal. Het omvat het beveiligen 
van zowel de hardware als de software die we gebruiken, evenals de 
gegevens die worden opgeslagen en uitgewisseld. 
In een wereld waarin cybercriminelen voortdurend nieuwe manieren vinden om toegang te krijgen tot gevoelige informatie, is cybersecurity 
van cruciaal belang. Het kan zowel individuen als organisaties beschermen tegen identiteitsdiefstal, financiële fraude, dataverlies en andere vormen van cybercriminaliteit. 
De overheid moet daarom wetten en regels opstellen met betrekking tot 
cybersecurity, waaronder privacywetten, meldingsvereisten bij 
datalekken en strafrechtelijke vervolging van cybercriminelen. 
Tevens moeten we bewustwording creëren rondom cybersecurity bij 
zowel burgers als bedrijven. Door middel van voorlichtingscampagnes 
kunnen mensen worden geïnformeerd over mogelijke risico's en hoe ze 
zichzelf kunnen beschermen. 
Aangezien cybercriminaliteit geen grenzen kent, is internationale 
samenwerking van essentieel belang. De overheid werkt daarom samen 
met andere landen om informatie uit te wisselen en gezamenlijk op te treden tegen cyberdreigingen. BVNL staat voor een digitale toekomst waarin burgers vrijelijk hun 
mening kunnen uiten, waarin encryptie beschermd wordt en waarin 
technologie de privacy en veiligheid van mensen versterkt. Wij streven 
naar een overheid die haar digitale dienstverlening op orde heeft, 
burgers helpt om mee te doen met nieuwe digitale ontwikkelingen, 
onderzoek en innovatie in kunstmatige intelligentie stimuleert en de 
privacy van burgers waarborgt. 
BVNL streeft naar een digitale toekomst waarin rechten en vrijheden 
worden gerespecteerd, zowel online als offline! 
BVNL WIL DAAROM HET VOLGENDE:  
•De overheid mag geen censuur plegen. 
•De overheid mag geen contacten onderhouden met en invloed uitoefenen op social media en techbedrijven over het dwarszitten van 
Nederlanders met afwijkende meningen en welke opvattingen mogen worden geventileerd. 
•Er komt geen identificatieplicht voor het gebruik van social media.  
•De overheid gaat zo spoedig mogelijk haar eigen ICT systemen op 
orde brengen, zodat de Belastingdienst en het UWV weer naar 
behoren kunnen functioneren. 
•Er komt geen “Ministerie van Waarheid” en alternatieve media en 
onwelgevallige meningen zijn geen ‘desinformatie’. 
•Artificial Intelligence (AI) is een welkome innovatie, mits er zorgvuldig 
mee wordt omgegaan. Het is een taak voor de overheid om na te gaan 
hoe AI bijvoorbeeld kan worden geïncorporeerd in het onderwijs. 
Privacy is een groot goed en AI mag geen gevaar worden voor onze privacy.  
•De overheid zal geen medewerking verlenen aan het invoeren van 
programmeerbaar geld. 
•Er wordt een nationale strategie ontwikkeld om de digitale veiligheid 
te waarborgen. 
•De overheid gaat samenwerken met internationale organisaties en de 
private sector om kennis en middelen te bundelen en gezamenlijk op 
te treden tegen cyberdreigingen. 
•We gaan investeren in onderzoek naar nieuwe technologieën en 
methodologieën op het gebied van cybersecurity. Pagina  van 58 58 
Pagina 58 van 69
Jongeren  
De crisiskabinetten hebben onze jongeren de afgelopen jaren compleet 
uit het oog verloren. We kunnen terecht spreken over een pechgeneratie, 
die de dupe is geworden van de wooncrisis, coronacrisis, energiecrisis en asielcrisis. Studenten en starters op de arbeidsmarkt en woningmarkt 
vormen misschien wel de groep die het meeste last heeft van inflatie. 
Alles wordt duurder: wonen, boodschappen, energie en dat biertje in de kroeg. Ondertussen is de basisbeurs hen ontzegd, waardoor studenten 
zich in de schulden moesten steken. Terwijl de overheid hen beloofde dat 
de leningen tegen nul procent rente zouden zijn en de studieschuld geen 
negatieve gevolgen zou hebben voor hun hypotheek, bleek niks minder 
waar. Ze komen bedrogen uit. Als klap op de vuurpijl mogen 
hardwerkende ouders, die voor hun kinderen hebben gespaard, hen maar beperkt belastingvrij schenken om ze een steuntje in de rug te geven. 
Ook mogen we niet vergeten welke effecten het coronabeleid op deze generatie heeft gehad: twee jaar géén of digitaal onderwijs, géén of 
beperkt sociaal contact. Leerachterstanden en mentale problemen zijn 
het resultaat. Maar laten we niet onderschatten wat voor gevolgen al deze beleidskeuzes in zijn geheel hebben gehad op de mentale 
gezondheid van jonge mensen. Daarom moeten we juist nu weer 
investeren in onze jeugd en onze toekomst. BVNL vindt dat we weer oog 
moeten hebben voor jonge Nederlanders. Hiervoor moeten eerst de gemaakte fouten hersteld worden. 
BVNL WIL DAAROM HET VOLGENDE:  
‣De pechgeneratie die de basisbeurs heeft misgelopen moet voldoende 
gecompenseerd worden. 
‣Studeren moet gestimuleerd worden en betaalbaar zijn. 
‣Studentenhuizen worden weer toegestaan.  
‣BVNL wil permanente belasting- en accijnsverlagingen om de 
koopkracht te verbeteren. 
‣De erf- en schenkbelasting schaffen we af. 
‣Het openbaar vervoer moet zeven dagen per week gratis zijn voor 
studenten.  
‣BVNL wil de kwaliteit van het onderwijs verbeteren en geen deflatie 
van diploma’s. Daarom moeten we stoppen het onderwijsniveau naar 
beneden bij te stellen. Fysiek onderwijs is de norm; digitaal onderwijs 
een laatste redmiddel. ‣Scholen en universiteiten zetten in op minder buitenlandse studenten 
die met Nederlandse studenten concurreren voor een opleidingsplek 
en studentenkamer. 
‣Woke-isme en ideologische indoctrinatie moet verdwijnen uit het 
hoger onderwijs, waar waarheidsvinding, kritisch nadenken, discussie 
en vrijheid van meningsuiting hoog in het vaandel moeten staan. 
‣Sexualisering van kinderen op de basisschool moet stoppen. Kinderen 
moeten gewoon kind kunnen zijn en de nadruk moet liggen op leren 
rekenen, lezen en schrijven. 
‣Om weer betaalbaar te kunnen wonen, moeten vraag en aanbod op de 
woningmarkt weer in balans komen door meer woningen te bouwen en immigratiebeperkende maatregelen te nemen. Pagina  van 61 61 
Pagina 61 van 69
Ethische dilemma’s  
BVNL is een partij die de vrijheid van het individu laat prevaleren boven 
de sociale druk van de meerderheid. Dit betekent dat ieder zijn of haar 
eigen afweging mag maken op tal van onderwerpen. 
BVNL VINDT DAAROM HET VOLGENDE:  
•Als volwassen mensen euthanasie willen plegen binnen de huidige 
wetgeving dan is dat een eigen keuze. 
•Abortus is binnen de grenzen van de huidige wetgeving het individuele 
recht van de vrouw. 
•Vaccinatie of andere medische handelingen zijn altijd de exclusieve 
keuze van het individu en de overheid mag hier op geen enkele manier 
dwang of drang op uitoefenen. 
•Zonder een brief van een deskundige is het niet mogelijk om je geslacht in je paspoort te veranderen.  
•Mensen, die vinden dat hun leven voltooid is, mogen met professionele hulp een einde aan hun leven maken.  Bitcoin 
In een tijdperk van constante veranderingen en technologische 
vooruitgang, is het cruciaal dat onze wetgeving en economie gelijke tred 
houden met de innovatie. Daarom presenteren wij, als BVNL, ons 
standpunt over waarom Bitcoin een wettig betaalmiddel moet worden in onze samenleving. Wij geloven dat het tijd is om de voordelen van Bitcoin 
te omarmen en het te erkennen als een wettig betaalmiddel. Dit betekent 
niet dat we het traditionele banksysteem volledig moeten vervangen, maar eerder dat we moeten evolueren om de voordelen van de digitale revolutie 
te benutten. Daarnaast kunnen we met deze overstap streven naar een 
gezonder en stabieler financieel ecosysteem dat niet langer wordt beïnvloed door de cyclische aard van zeepbellen en crashes. Laten we 
samenwerken om een toekomst te creëren waarin financiële zekerheid en 
stabiliteit de norm zijn! Samen kunnen we een toekomst vormgeven waarin Bitcoin een integraal onderdeel is van ons financiële systeem, waardoor 
we meer kansen, innovatie en financiële vrijheid kunnen creëren voor alle 
burgers. 
Bescherming tegen financiële instabiliteit 
De recente stijging van Europese schulden, veroorzaakt door onverantwoordelijk beleid van de Europese Centrale Bank (ECB), heeft 
onze economie kwetsbaarder gemaakt voor financiële crises en grotere 
instabiliteit. Het beleid van kwantitatieve versoepeling en lage rentetarieven heeft de weg geëffend voor financiële speculatie en de 
vorming van zeepbellen op de markt. Deze zeepbellen kunnen leiden tot 
verwoestende financiële crashes, waarvan de negatieve gevolgen de gewone burgers het hardst treffen.
Door Bitcoin als wettig betaalmiddel te erkennen, bevorderen we de 
geleidelijke overstap naar een stabieler financieel systeem. Bitcoin wordt niet beheerd door centrale banken en is immuun voor het soort 
beleidsmaatregelen dat tot financiële excessen en crashes kan leiden. Het 
biedt een alternatief dat kan helpen om het risico van financiële instabiliteit te verminderen en de economie te beschermen tegen 
onverantwoordelijk beleid van centrale banken.Bescherming tegen inflatie 
Bitcoin wordt vaak omschreven als "digitaal goud" vanwege zijn beperkte 
aanbod. In tegenstelling tot traditionele fiat valuta's, die onderhevig zijn 
aan inflatie en waarvan de koopkracht na verloop van tijd afneemt, biedt 
Bitcoin bescherming tegen inflatie. Door Bitcoin als wettig betaalmiddel te erkennen, geven we mensen de mogelijkheid om te sparen in een valuta 
die niet door inflatie van hun spaargeld steelt. Dit kan bijdragen aan 
financiële stabiliteit en de welvaart van onze burgers op de lange termijn waarborgen.
Een alternatief voor Central Bank Digital Currencies (CBDCs) 
In de snel digitaliserende wereld van financiën worden Central Bank Digital Currencies (CBDCs) steeds vaker besproken als een potentieel 
nieuw financieel instrument dat wordt uitgegeven en beheerd door 
centrale banken. Hoewel CBDCs bepaalde voordelen kunnen bieden, zoals efficiëntere betalingen en meer controle over het monetaire beleid, 
brengen ze ook zorgen met zich mee over privacy, overheidsinmenging en 
de concentratie van macht.Bitcoin, aan de andere kant, is een gedecentraliseerde digitale valuta die 
niet wordt gecontroleerd of uitgegeven door een centrale autoriteit. Het 
biedt individuen de mogelijkheid om hun financiële transacties en gegevens privé te houden, en het is bestand tegen manipulatie door 
overheden. Als Bitcoin wordt erkend als een wettig betaalmiddel, biedt het 
een alternatief voor de mogelijke invoering van CBDCs, waardoor mensen de keuze hebben om hun financiële vrijheid en privacy te behouden.
Beveiliging, transparantie en stabiliteit 
Bitcoin maakt gebruik van geavanceerde cryptografie en gedecentraliseerde grootboeken om transacties te beveiligen en fraude te 
voorkomen. Dit kan helpen bij het verminderen van financiële criminaliteit 
en het vergroten van de transparantie in het financiële systeem.
Mondiale economische integratie 
Bitcoin kent geen grenzen. Het stelt ons in staat om naadloos zaken te doen over de hele wereld, zonder de belemmeringen van 
valutawisselkoersen en trage internationale overboekingen. Het bevordert 
mondiale economische integratie en versterkt onze positie in de 
wereldeconomie. Kernwaarden van Belang 
Van Nederland (BVNL) 
Belang Van Nederland (BVNL) is een nieuwe partij die als doel heeft op 
te komen voor het belang van Nederland en zijn inwoners. BVNL wil een 
brede volkspartij zijn, die gestoeld is op kernwaarden zoals vrijheid, soevereiniteit, gezond verstand, verantwoordelijkheid, barmhartigheid, fatsoen, ambitie, technologische vooruitgang en eenvoud. 
BVNL is cultureel conservatief, maar klassiek liberaal als het gaat om de 
rol van de overheid. Wij omarmen technologische vooruitgang en zijn 
ruimdenkend met betrekking tot de medisch-ethische dossiers. 
BVNL is een democratische partij. Uiteindelijk beslissen de leden over 
de koers, de standpunten en de partijleiding. Wij zijn een open en 
transparante partij. Een partij waar geluisterd wordt naar leden en 
waarbij de volksvertegenwoordigers geen beroepspolitici zijn, maar een onlosmakelijk onderdeel van de samenleving die zij vertegenwoordigen. 
BVNL is een partij die vindt dat iedere Nederlander gelijkwaardig is, 
ongeacht overtuiging, geloof, ras of geslacht. Wij stellen het belang van Nederland altijd voorop, maar zijn bereid tot samenwerking met andere 
landen, of het nu om handel gaat, of om de bestrijding van internationale 
criminaliteit en grensbewaking. 
BVNL vindt dat veel besluiten op politieke, publicitaire of emotionele 
gronden genomen worden zonder nuchter te kijken naar wat het beste is 
voor Nederland en zijn inwoners. BVNL is voor een bedrijfsmatige, wetenschappelijke en technische benadering van vraagstukken zoals immigratie, de energietransitie en het klimaat. 
BVNL is er voor de hardwerkende en welwillende Nederlanders, maar is ook bij uitstek een ondernemerspartij. Het MKB is de banenmotor van 
Nederland en dat moeten we koesteren. We willen opkomen voor de 
hardwerkende Nederlander, de bedrijven, hun werknemers, maar ook voor de meer dan 1,2 miljoen zelfstandigen, die een cruciale rol vervullen 
in de Nederlandse economie. 
BVNL is gestoeld op een aantal kernwaarden die hieronder nader 
uiteengezet worden. Vrijheid  
Vrijheid is een van de absolute verworvenheden in het vrije en 
democratische deel van de wereld. Sinds de Verlichting staat de vrijheid 
van het individu centraal. De laatste jaren zien we dat deze vrijheid steeds verder wordt ingeperkt, vooral door een overheid die steeds dwingender en machtiger wordt. BVNL pleit voor het verminderen van 
bemoeienis met het leven van de burger door de overheid. Het is aan het 
individu zelf om in hoge mate te bepalen hoe het leven er uitziet. Dit 
betekent:  
•Hervorming en verkleining van de ambtelijke organisatie;  
•Bescherming van de individuele vrijheid;  
•Nadruk op vrijheid en eigenheid in onderwijs;  
•Nadruk op zelfredzaamheid in plaats van op afhankelijkheid van de 
overheid;  
•De integriteit van het lichaam moet worden gerespecteerd.  
Soevereiniteit  
Het gaat niet alleen om de vrijheid van het individu, maar ook om de 
vrijheid van Nederland als land. Hier hoort bij dat de steeds 
verdergaande invloed van supra- en internationale instanties moet 
worden ingeperkt. Dit betekent: 
•Stoppen met overdragen van macht aan de EU; 
•Referenda over een andere relatie met de EU, met name op het gebied 
van overdracht van soevereiniteit met als ultieme consequentie een 
federaal Europa. 
•Een Nexit kan slechts plaatsvinden na raadpleging van de 
Nederlandse burgers. Zij zijn immers de collectieve eigenaren van de 
Nederlandse soevereiniteit; 
•Internationale verdragen mogen geen directe invloed hebben op de 
Nederlandse wetgeving en rechtsorde; 
•De invloed van Big Tech bedrijven moet kritisch tegen het licht 
gehouden worden; 
•Wetten en Verdragen kritisch toetsen aan de Nederlandse Grondwet.  Gezond verstand  
Door buitenlandse invloeden, zoals bijvoorbeeld de zogenaamde identity 
politics is de nadruk steeds meer komen te liggen op een afkeer van 
gezond verstand. In plaats van het propageren van individualisme, 
zelfredzaamheid, onafhankelijkheid en vrijheid voor het individu is een tendens ontstaan van meer overheidsingrijpen. In het onderwijs moet de 
nadruk liggen op gezond verstand, de vergaring van kennis en het ontwikkelen van basisvaardigheden. Leerlingen moeten leren weer trots 
te zijn op Nederland. Dit betekent: 
-Eigenheid en traditie vormen de basis van het onderwijsprogramma;  
-Onderwijsstandaarden over de hele linie omhoog;  
-Nadruk op belang van zowel praktisch als theoretisch onderwijs;  
-Academische vrijheid op onze universiteiten zonder afhankelijkheid 
van externe geldstromen of politiek; 
-Altijd het belang van Nederland en haar burgers vooropstellen, ook 
met betrekking tot Buitenlandse Handel en 
Ontwikkelingssamenwerking;  
-De menselijke maat moet terug, zodat onwenselijke 
schaalvergrotingen in zorg, onderwijs en ambtelijke diensten wordt 
tegengegaan en teruggedrongen. 
-Er moet een nationale politieke discussie worden gevoerd over bevolkingspolitiek. Nederland kan immers door haar kleine 
oppervlakte en hoge bevolkingsdichtheid qua aantal inwoners niet 
onbeperkt blijven groeien, gezien de druk op ruimte, milieu, woningen, 
maatschappij en sociale voorzieningen. Verantwoordelijkheid  
Vrijheid is onlosmakelijk verbonden met verantwoordelijkheid. Iedere 
inwoner van Nederland moet vrij zijn, maar heeft een grote 
verantwoordelijkheid voor het eigen leven, het eigen gezin, de eigen 
baan, de gevolgen van interactie met anderen en tevens voor die mensen 
die minder makkelijk mee kunnen komen. Onder invloed van een 
uitdijende overheid en een steeds uitgebreider sociaal vangnet zijn grote 
groepen mensen te afhankelijk geworden van de overheid. Bovendien is 
dit sociaal vangnet overbelast geraakt door een ongeremde 
migratiestroom van mensen die te weinig bijdragen aan de samenleving. 
De nadruk moet weer komen te liggen op eigen verantwoordelijkheid en zelfredzaamheid. Dit betekent: 
-Herijken van sociale voorzieningen en nadruk op zelfredzaamheid;  
-Ouders zijn verantwoordelijk voor de opvoeding van kinderen en niet 
de overheid; 
-Migratiestop om sociale voorzieningen betaalbaar te houden. 
Barmhartigheid  
Hoewel de nadruk dient te liggen op verantwoordelijkheid en zelfredzaamheid zijn er omstandigheden denkbaar waaronder de burger 
een beroep dient te doen op de overheid. Eigen initiatieven van barmhartigheid van burger tot burger, of van religieuze of maatschappelijke instelling tot burger, zouden meer gepromoot moeten 
worden. Dit betekent: 
-Sociale voorzieningen moeten meer lokaal en tussen burgers zelf 
georganiseerd worden binnen de eigen gemeenschap; 
-Uitstekende zorg, dichtbij in de wijk, als basisvoorwaarde voor een 
efficiënte en slagvaardige samenleving; 
-Steun voor initiatieven van barmhartigheid van burgers en van 
religieuze of maatschappelijke instellingen. Fatsoen  
Fatsoen is de afgelopen decennia steeds meer onder druk komen te 
staan. Geweld tegen politiemensen, leraren, ambulancepersoneel en 
andere dienstbare beroepen is toegenomen, net zoals het gevoel van 
onveiligheid. BVNL wil daarom: 
-Onderwijs (of beter “orderwijs”): leren en opvoeden in de geest van 
fatsoen;  
-Hervorming strafrechtssysteem: minimumstraffen voor enkele zware 
delicten;  
-Migratiestop en consequent uitzetten criminele migranten;  
-Investeren in ”leefbaarheid” van wijken. Wijkagent weer terug in de 
wijk;  
-Respect voor onze vaderlandse geschiedenis en onze culturele 
identiteit.  
Ambitie  
Ambitie lijkt een scheldwoord te zijn geworden en hard werken mag niet 
meer. Voor succes moet je je inmiddels schamen en een goede afkomst 
moet je verloochenen. BVNL wil dat mensen weer mogen dromen, 
aspireren en ambitieus mogen zijn. Succes moet beloond worden en we 
moeten weer trots kunnen zijn op mensen die hard werken en veel 
bijdragen aan de samenleving. Dit betekent: 
-Werken moet lonen; 
-Succes en hard werken moet veel meer opleveren dan niets doen; 
-Geen boete op succes;  
-Ambitie moet toegejuicht worden;  
-Risico nemen moet beloond worden;  
-Geen belastingen die averechts werken, die onze concurrentiepositie 
schaden, of waarvan de inningskosten hoger zijn dan de opbrengsten. 
-Erf- en schenkbelasting afschaffen. De Wet Hillen moet weer worden 
ingevoerd;  
-Het eigen huizenbezit stimuleren. Het eigen huis moet een veilige basis zijn. Geen OZB verhoging meer, afschaf eigenwoningforfait, en 
geen villatax; 
-Essentiële beroepen moeten structureel meer betaald krijgen. Politie, 
militairen, docenten en zorgmedewerkers zijn nu relatief onderbetaald 
en dat moet veranderen. a  van 71 72Technologische  vooruitgang  
We streven naar een schoner milieu met duurzame energieopwekking. 
Daarbij worden nieuwe technologieën omarmd, zodat we een steeds 
schonere en meer duurzame omgeving hebben zonder dat dit een quasi- 
religieuze obsessie wordt. 
De overheid moet geen miljarden verkwisten aan milieuonvriendelijke 
keuzes zoals biomassacentrales en het van het aardgas halen van woningen. Dit betekent: 
-De overheid moet innovatie faciliteren en waar nodig stimuleren, 
zonder zelf voor bepaalde technologieën te kiezen; 
-Voor de middellange termijn is aardgas een schone brandstof;  
-Voor de lange termijn is kernenergie een belangrijke energievorm in 
de energiemix; 
-We moeten onmiddellijk stoppen met windmolens op land en op zee, 
zonne-akkers, biomassacentrales en andere niet-duurzame energievormen.  
-De voedselproductie is kwetsbaar en staat wereldwijd onder druk. De 
Nederlandse landbouw is de meest duurzame ter wereld. Wij moeten trots zijn op onze boeren en onze vruchtbare gronden koesteren. 
Eenvoud  
Politici en ambtenaren in de gemeentes, provincies en Den Haag hebben 
de neiging om regelingen te bedenken die gecompliceerd en onduidelijk 
zijn. Vaak zijn deze hierdoor onwerkbaar voor de uitvoeringsinstanties, 
met alle gevolgen van dien. Regelingen veranderen voortdurend en er worden continu uitzonderingen bedacht en aanpassingen gedaan. Hier 
moet een einde aan komen. Regels vanuit de overheid moeten zo simpel 
mogelijk zijn en niet op meerdere manieren te interpreteren. De overheid 
moet betrouwbaar en stabiel zijn en zaken voor de lange termijn 
veiligstellen, zodat bedrijven en particulieren daar op kunnen bouwen. 
Dit betekent:  
-Overheidsregelingen moeten simpel, eenduidig en duidelijk zijn;  
-Belastingen moeten verlaagd, geherstructureerd en versimpeld 
worden;  
-Hervorming inkomstenbelasting tot een systeem met slechts één 
marginaal tarief   van 72 72-Minder regels voor ondernemers;  
-Betrouwbare overheid die mensen niet op basis van wantrouwen 
behandelt.